
{
    "1": "మోషే మోయాబు మైదానములలోనుండి యెరికోకు ఎదురుగానున్న నెబో కొండకు, అనగా పిస్గా కొనకు ఎక్కెను. యెహోవా గిలాదు దేశమంతటిని దాను వరకు",
    "2": "నఫ్తాలి దేశమంతటిని, ఎఫ్రాయిము మనష్షేల దేశమును, పడమటి సముద్రము వరకు యూదా దేశమంతటిని,",
    "3": "దక్షిణ దేశమును, తాటి చెట్ల ఊరైన యెరికో లోయ మైదానమును సోయరు వరకు అతనికి చూపించెను.",
    "4": "అప్పుడు యెహోవా అతనితో - నీ సంతానమునకు ఇచ్చెదనని నేను అబ్రాహాము ఇస్సాకు యాకోబులతో ప్రమాణము చేసిన దేశము ఇదే; నీ కన్నులార దీనిని చూచునట్లు చేసితిని గాని నీవు నది దాటి అక్కడికి వెళ్లవని చెప్పెను.",
    "5": "కాబట్టి యెహోవా సేవకుడైన మోషే యెహోవా మాట చొప్పున ఆ మోయాబు దేశములో మృతిబొందెను.",
    "6": "ఆయన మోయాబు దేశములో బెత్పెయోరుకు ఎదురుగానున్న లోయలో అతని పాతిపెట్టెను గాని నేటి వరకు అతని సమాధి ఎక్కడ ఉన్నదో ఎవరికిని తెలియదు.",
    "7": "మోషే చనిపోయినప్పుడు నూట ఇరవై ఏండ్లవాడు; అతని దృష్టి మాంద్యము కాలేదు, అతని సత్తువ తగ్గలేదు.",
    "8": "ఇశ్రాయేలీయులు మోయాబు మైదానములలో మోషేను గూర్చి ముప్పది దినములు ఏడ్చిరి; అట్లు మోషేను గూర్చి ఏడ్చు ప్రలాప దినములు సమాప్తమాయెను.",
    "9": "మోషే తన చేతులు నూను కుమారుడైన యెహోషువ మీద ఉంచెను గనుక అతడు జ్ఞానాత్మ పూర్ణుడాయెను; కాబట్టి ఇశ్రాయేలీయులు అతని మాట విని, యెహోవా మోషేకు ఆజ్ఞాపించినట్లు చేసిరి.",
    "10": "యెహోవాను ముఖాముఖిగా ఎరిగిన మోషే వంటి ప్రవక్త ఇశ్రాయేలీయులలో మరల పుట్టలేదు.",
    "11": "ఐగుప్తు దేశములో ఫరోకును అతని సేవకులకందరికిని అతని దేశమంతటికిని చేయుటకు యెహోవా అతని పంపిన సూచక క్రియలన్నిటిని బట్టియు, మహత్కార్యములన్నిటిని బట్టియు,",
    "12": "ఇశ్రాయేలీయులందరి కన్నుల యెదుట మోషే చేసిన ఆ బాహుబలమంతటిని బట్టియు ఆ మహా భయంకర కార్యములన్నిటిని బట్టియు అతని వంటివాడు లేడు."
}
