
{
    "1": "అప్పుడు నయమాతీయుడైన జోఫరు ఈలాగు ప్రత్యుత్తరమిచ్చెను -",
    "2": "విస్తారమైన మాటలకు ఉత్తరము చెప్పవద్దా? వదరుబోతు నీతిమంతుడగునా?",
    "3": "నీ గొప్ప మాటలు మనుష్యులను మౌనముగా ఉండజేయునా? నీవు ఎగతాళి చేయునప్పుడు నిన్ను సిగ్గుపరచువాడెవడును లేకపోవునా?",
    "4": "నా బోధ నిర్మలమైనదనియు, నీ దృష్టికి నేను పవిత్రుడననియు నీవు చెప్పుచున్నావు.",
    "5": "అయితే దేవుడు మాటలాడినయెడల ఎంత మేలు! ఆయన నీతో పెదవులు విప్పి,",
    "6": "జ్ఞానము యొక్క రహస్యములను నీకు తెలియజేసినయెడల ఎంత మేలు! అవి నీకున్న జ్ఞానముకంటే రెండంతలుండును; కాబట్టి నీ దోషములో కొంత దేవుడు మరిచియున్నాడని తెలిసికొనుము.",
    "7": "దేవుని గూఢార్థమును నీవు తెలిసికొనగలవా? సర్వశక్తునిగూర్చి నీకు పరిపూర్ణ జ్ఞానము కలుగునా?",
    "8": "అది ఆకాశమంత ఉన్నతమైనది, నీవేమి చేయగలవు? పాతాళముకంటె లోతైనది, నీకేమి తెలియును?",
    "9": "దాని పరిమాణము భూమికంటె పొడుగైనది, సముద్రముకంటె వెడల్పైనది.",
    "10": "ఆయన సంచరించుచు మనుష్యులను చెరలో వేసి విచారణకు పిలిచినయెడల ఆయనను ఎవడు ఆటంకపరచగలడు?",
    "11": "పనికిమాలిన మనుష్యులను ఆయన ఎరుగును; ఆయన అక్రమమును చూచి దానిని ఆచారింపక ఉండునా?",
    "12": "అడవి గాడిద పిల్ల నరుడుగా పుట్టినప్పుడు, బుద్ధిహీనుడు జ్ఞానము గలవాడగును.",
    "13": "నీవు నీ మనస్సును తిన్నగా నిలిపినయెడల, ఆయన వైపు నీ చేతులు చాపినయెడల,",
    "14": "నీ చేతిలో పాపమున్నయెడల దానిని దూరముగా విడిచిపెట్టినయెడల, నీ గుడారములలో దుర్మార్గమును నివసింపనియ్యనియెడల,",
    "15": "నిశ్చయముగా నీవు నిర్దోషివై నీ ముఖమును పైకెత్తుదువు; నీవు భయపడక స్థిరముగా ఉందువు.",
    "16": "నీవు నీ బాధను మరచిపోదువు; దాటిపోయిన నీళ్లను జ్ఞాపకము చేసికొనునట్లు దానిని జ్ఞాపకము చేసికొందువు.",
    "17": "మధ్యాహ్నకాలముకంటె నీ జీవితము ప్రకాశమానమగును; చీకటి కమ్మినను అది ఉదయమువలె ఉండును.",
    "18": "నిరీక్షణ ఉన్నది గనుక నీవు ధైర్యముగా ఉందువు; నీ చుట్టు చూచుకొని నీవు సురక్షితముగా పండుకొందువు.",
    "19": "ఎవరును భయపెట్టకుండ నీవు పండుకొందువు; అనేకులు నీ దయను కోరుదురు.",
    "20": "అయితే దుష్టుల కన్నులు క్షీణించిపోవును; వారికి ఆశ్రయముండదు; ప్రాణము విడిచిపోవుటయే వారికి నిరీక్షణ."
}
