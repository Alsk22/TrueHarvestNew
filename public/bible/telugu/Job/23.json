
{
    "1": "అప్పుడు యోబు ఈలాగు ప్రత్యుత్తరమిచ్చెను -",
    "2": "నేడు కూడ నా విలాపము తిరుగుబాటుగానే కనబడుచున్నది; నా మూలుగుకంటే నా దెబ్బ భారముగా ఉన్నది.",
    "3": "నేను ఆయనను ఎక్కడ కలుసుకొనగలనో, ఆయన ఆసనమునొద్దకు నేను ఎట్లు చేరగలనో అది నాకు తెలియుట ఎంత మేలు!",
    "4": "ఆయన యెదుట నా వ్యాజ్యెమును నేను విశపరచెదను; వాదనలతో నా నోరు నింపుకొందును.",
    "5": "ఆయన నాకు చెప్పు ఉత్తరములను నేను తెలిసికొందును; ఆయన నాతో పలుకునది నేను గ్రహించుకొందును.",
    "6": "ఆయన తన మహా బలముతో నాతో వాదించునా? లేదు, ఆయన నా యందు లక్ష్యముంచును.",
    "7": "అక్కడ యథార్థవంతుడు ఆయనతో వాదించవచ్చును; అప్పుడు నా న్యాయాధిపతి చేతిలోనుండి నేను నిత్యము తప్పించుకొందును.",
    "8": "ఇదిగో నేను ముందుకు వెళ్లినను ఆయన లేడు, వెనుకకు వెళ్లినను ఆయన నాకు కనబడడు.",
    "9": "ఎడమ వైపున ఆయన కార్యము చేయునప్పుడు ఆయన నాకు కనబడడు; కుడి వైపున ఆయన దాగియున్నాడు, నేను ఆయనను చూడలేను.",
    "10": "నేను నడచు మార్గము ఆయనకు తెలియును; ఆయన నన్ను శోధించిన తరువాత నేను సువర్ణమువలె బయటికి వచ్చెదను.",
    "11": "నా పాదము ఆయన అడుగుజాడలను గట్టిగా పట్టుకొనెను; ఆయన మార్గమును విడవక నేను గైకొంటిని.",
    "12": "ఆయన పెదవుల ఆజ్ఞను నేను విడిచిపోలేదు; నాకిష్టమైన ఆహారముకంటే ఎక్కువగా ఆయన నోటి మాటలను నేను దాచుకొంటిని.",
    "13": "ఆయన ఏకమనస్సు గలవాడు, ఆయనను ఎవరు తిప్పగలరు? ఆయన తనకిష్టమైనదానిని చేయును.",
    "14": "నాకు నిర్ణయించినదానిని ఆయన నెరవేర్చును; అట్టివి ఆయన యొద్ద అనేకములున్నవి.",
    "15": "కాబట్టి నేను ఆయన సన్నిధిని కలవరపడుచున్నాను; నేను ఆలోచించునప్పుడు ఆయనకు భయపడుచున్నాను.",
    "16": "దేవుడు నా గుండెను మెత్తపరచియున్నాడు; సర్వశక్తుడు నన్ను కలవరపరచియున్నాడు.",
    "17": "చీకటి కమ్ముటవలన నేను నాశనము కాలేదు; గాఢాంధకారము నా ముఖమును కప్పుటవలన నేను నాశనము కాలేదు."
}
