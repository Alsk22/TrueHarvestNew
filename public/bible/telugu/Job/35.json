
{
    "1": "మరియు ఎలీహు ఇట్లనెను -",
    "2": "దేవుని కంటే నేను నీతిమంతుడనని నీవు చెప్పితివే; అది న్యాయమని నీవు అనుకొనుచున్నావా?",
    "3": "అది నీకు ఏమి లాభము? నేను పాపము చేయకపోవుటవలన నాకేమి ప్రయోజనమని నీవు అడుగుచున్నావు.",
    "4": "నీకును నీతోనున్న నీ స్నేహితులకును నేను ఉత్తరమిచ్చెదను.",
    "5": "ఆకాశము వైపు తేరిచూడుము; నీకంటే ఎత్తుగానున్న మేఘములను చూడుము.",
    "6": "నీవు పాపము చేసినయెడల ఆయనకేమి హాని చేయుదువు? నీ అతిక్రమములు విస్తరించినను ఆయనకేమి చేయుదువు?",
    "7": "నీవు నీతిమంతుడవైతే ఆయనకు ఏమి ఇచ్చుదువు? నీ చేతివలన ఆయన ఏమి తీసికొనును?",
    "8": "నీ దుష్టత్వము నీవంటి మనుష్యునికే నష్టము చేయును; నీ నీతి నరునికే లాభము చేయును.",
    "9": "బలాత్కారము విస్తరించినందున జనులు మొరపెట్టుదురు; బలవంతుల బాహువును బట్టి వారు కేకలు వేయుదురు.",
    "10": "అయితే - రాత్రివేళ పాటలు ఇచ్చువాడును, భూజంతువులకంటే మనకు ఎక్కువ బుద్ధి నేర్పువాడును,",
    "11": "ఆకాశ పక్షులకంటే మనకు ఎక్కువ జ్ఞానము కలుగజేయువాడునగు, నన్ను సృజించిన దేవుడు ఎక్కడ ఉన్నాడని అనువాడెవడును లేడు.",
    "12": "దుష్టుల గర్వమును బట్టి వారు మొరపెట్టుదురు గాని ఆయన ఉత్తరమియ్యడు.",
    "13": "నిశ్చయముగా దేవుడు నిష్ప్రయోజనమైన మాట వినడు; సర్వశక్తుడు దానిని లక్ష్యపెట్టడు.",
    "14": "నేను ఆయనను చూడలేనని నీవు చెప్పునప్పుడు, వ్యాజ్యెము ఆయన యెదుట ఉన్నది, నీవు ఆయన కొరకు కనిపెట్టుకొనవలెను.",
    "15": "అయితే ఇప్పుడు ఆయన కోపించి దండించుట లేదనియు, ఆయన అహంకారమును బహుగా లక్ష్యపెట్టడనియు నీవు అనుకొనుచున్నావు.",
    "16": "కాబట్టి యోబు వ్యర్థముగా తన నోరు తెరచుచున్నాడు; తెలివి లేక మాటలు విస్తరింపజేయుచున్నాడు."
}
