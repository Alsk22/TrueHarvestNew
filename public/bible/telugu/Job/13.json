
{
    "1": "ఇదిగో నా కన్ను ఇదంతయు చూచెను; నా చెవి దానిని విని గ్రహించెను.",
    "2": "మీకు తెలిసినది నాకును తెలియును; నేను మీకంటే తక్కువ వాడను కాను.",
    "3": "నిశ్చయముగా నేను సర్వశక్తునితో మాటలాడుదును; దేవునితో వాదించుటకు నేను కోరుచున్నాను.",
    "4": "మీరు అబద్ధములు కల్పించువారు; మీరందరు పనికిమాలిన వైద్యులు.",
    "5": "మీరు బొత్తిగా ఊరకుండినయెడల ఎంత మేలు! అది మీకు జ్ఞానముగా ఎంచబడును.",
    "6": "నా వాదమును వినుడి; నా పెదవుల విన్నపములను ఆలకించుడి.",
    "7": "దేవుని పక్షమున మీరు అన్యాయముగా మాటలాడుదురా? ఆయన పక్షమున మీరు మోసపు మాటలు పలుకుదురా?",
    "8": "మీరు ఆయన యెడల పక్షపాతము చూపుదురా? దేవుని పక్షమున మీరు వాదించుదురా?",
    "9": "ఆయన మిమ్మును పరిశోధించుట మీకు మేలా? ఒకడు మనుష్యుని మోసపుచ్చునట్లు మీరు ఆయనను మోసపుచ్చుదురా?",
    "10": "మీరు రహస్యముగా పక్షపాతము చూపినయెడల నిశ్చయముగా ఆయన మిమ్మును గద్దించును.",
    "11": "ఆయన మహాత్మ్యము మిమ్మును భయపెట్టదా? ఆయన భయము మీ మీద పడదా?",
    "12": "మీ జ్ఞాపకార్థమైన మాటలు బూడిదె వంటి సామెతలు; మీ బల్లేములు మంటి బల్లేములు.",
    "13": "మీరు నా జోలికి రాక ఊరకుండుడి, నేను మాటలాడెదను; నాకు ఏది సంభవించినను సంభవించనిమ్ము.",
    "14": "నా శరీరమును నా పళ్లతో పట్టుకొందును; నా ప్రాణమును నా చేతిలో ఉంచుకొందును.",
    "15": "ఆయన నన్ను చంపినను నేను ఆయన కొరకు కనిపెట్టుదును; అయితే ఆయన సన్నిధిని నా ప్రవర్తన న్యాయమని రుజువు పరచుదును.",
    "16": "ఇదియు నాకు రక్షణ అగును; భక్తిహీనుడు ఆయన సన్నిధికి రాలేడు.",
    "17": "నేను చెప్పునది జాగ్రత్తగా వినుడి; నా విన్నపము మీ చెవులలో చొరనియ్యుడి.",
    "18": "ఇదిగో నేను నా వ్యాజ్యెమును సిద్ధపరచితిని; నేను నీతిమంతుడనగా తీర్చబడుదునని నాకు తెలియును.",
    "19": "నాతో వాదించువాడెవడు? ఉన్నయెడల నేను మౌనముగా ఉండి ప్రాణము విడిచెదను.",
    "20": "రెండు పనులు మాత్రము నాకు చేయుము; అప్పుడు నేను నీ సన్నిధినుండి దాగుకొనను.",
    "21": "నీ చెయ్యి నా మీదనుండి తీసివేయుము; నీ భయము నన్ను బెదరించనియ్యకుము.",
    "22": "అప్పుడు నీవు పిలువుము, నేను ఉత్తరమిచ్చెదను; లేదా నన్ను మాటలాడనిమ్ము, నీవు నాకు ఉత్తరమిమ్ము.",
    "23": "నా దోషములును పాపములును ఎన్ని? నా అతిక్రమమును నా పాపమును నాకు తెలియజేయుము.",
    "24": "నీ ముఖమును నీవు ఎందుకు మరుగుచేసికొనుచున్నావు? నన్ను నీకు శత్రువుగా ఎందుకు ఎంచుకొనుచున్నావు?",
    "25": "కొట్టుకొనిపోవు ఆకును నీవు భయపెట్టెదవా? ఎండిన చెత్తను నీవు తరిమెదవా?",
    "26": "నీవు నాకు విరోధముగా చేదు సంగతులను వ్రాయుచున్నావు; నా బాల్య పాపములను నీవు నాకు స్వాస్థ్యముగా ఇచ్చుచున్నావు.",
    "27": "నా కాళ్లను బొండలో బిగించుచున్నావు; నా త్రోవలన్నిటిని కనిపెట్టుచున్నావు; నా పాదములకు గిరి గీయుచున్నావు.",
    "28": "కుళ్లిపోయిన వస్తువువలెను, చిమ్మట కొట్టిన వస్త్రమువలెను నేనున్నాను."
}
