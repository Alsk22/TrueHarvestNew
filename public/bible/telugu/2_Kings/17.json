
{
    "1": "యూదా రాజైన ఆహాజు ఏలుబడిలో పన్నెండవ సంవత్సరమున ఏలా కుమారుడైన హోషేయ షోమ్రోనులో ఇశ్రాయేలును ఏలనారంభించి తొమ్మిది సంవత్సరములు ఏలెను.",
    "2": "అతడు యెహోవా దృష్టికి చెడుతనము చేసెను గాని తనకు ముందున్న ఇశ్రాయేలు రాజులవలె చేయలేదు.",
    "3": "అష్షూరు రాజైన షల్మనెసెరు అతని మీదికి రాగా హోషేయ అతనికి దాసుడై పన్ను చెల్లించెను.",
    "4": "అయితే హోషేయ కుట్ర చేసినట్టు అష్షూరు రాజు కనుగొనెను; ఏలయనగా అతడు ఐగుప్తు రాజైన సో నొద్దకు దూతలను పంపి, తాను ఏటేట చేయుచున్నట్లు అష్షూరు రాజునకు పన్ను పంపకపోయెను. కాబట్టి అష్షూరు రాజు అతని పట్టుకొని బంధించి చెరసాలలో ఉంచెను.",
    "5": "అప్పుడు అష్షూరు రాజు దేశమంతట సంచరించి షోమ్రోను మీదికి వచ్చి మూడు సంవత్సరములు దానిని ముట్టడివేసెను.",
    "6": "హోషేయ ఏలుబడిలో తొమ్మిదవ సంవత్సరమున అష్షూరు రాజు షోమ్రోనును పట్టుకొని ఇశ్రాయేలీయులను అష్షూరుకు తీసికొనిపోయి, హాలాలోను గోజాను నది దగ్గరనున్న హాబోరులోను మాదీయుల పట్టణములలోను ఉంచెను.",
    "7": "ఐగుప్తు రాజైన ఫరో చేతి క్రిందనుండి విడిపించి ఐగుప్తులోనుండి తమను రప్పించిన తమ దేవుడైన యెహోవాకు విరోధముగా ఇశ్రాయేలీయులు పాపము చేసి, ఇతర దేవతలకు భయపడి,",
    "8": "యెహోవా ఇశ్రాయేలీయుల యెదుటనుండి వెళ్లగొట్టిన అన్యజనుల ఆచారములను, ఇశ్రాయేలు రాజులు చేసిన ఆచారములను అనుసరించి నడిచినందున ఇది సంభవించెను.",
    "9": "మరియు ఇశ్రాయేలీయులు తమ దేవుడైన యెహోవాకు ఇష్టము కాని కార్యములను రహస్యముగా చేసి, కావలివాని గోపురము మొదలుకొని ప్రాకారము గల పట్టణము వరకు తమ ఊర్లన్నిటిలో ఉన్నత స్థలములను కట్టించుకొనిరి.",
    "10": "ఎత్తైన ప్రతి కొండమీదను ప్రతి పచ్చని చెట్టు క్రిందను విగ్రహములను దేవతాస్తంభములను నిలువబెట్టుకొనిరి.",
    "11": "యెహోవా తమ యెదుటనుండి వెళ్లగొట్టిన అన్యజనులవలె ఆ ఉన్నత స్థలములన్నిటిలో ధూపము వేయుచు, యెహోవాకు కోపము పుట్టించునట్లు చెడు కార్యములను చేసిరి.",
    "12": "మీరు ఈ కార్యము చేయకూడదని యెహోవా తమతో చెప్పినను వారు విగ్రహములను పూజించిరి.",
    "13": "అయినను - మీరు మీ దుర్మార్గములను విడిచి తిరిగి, నేను మీ పితరులకు ఆజ్ఞాపించిన, నా సేవకులైన ప్రవక్తల ద్వారా మీకు పంపిన ధర్మశాస్త్రమంతటి చొప్పున నా ఆజ్ఞలను నా కట్టడలను గైకొనుడని యెహోవా ప్రవక్తలందరి ద్వారాను దీర్ఘదర్శులందరి ద్వారాను ఇశ్రాయేలుకును యూదాకును సాక్ష్యము పలికించెను.",
    "14": "అయితే వారు వినక, తమ దేవుడైన యెహోవాను నమ్మని తమ పితరులవలె తమ మెడను వంచి,",
    "15": "ఆయన కట్టడలను, ఆయన తమ పితరులతో చేసిన నిబంధనను, ఆయన తమకు ఇచ్చిన సాక్ష్యములను విసర్జించిరి; వారు వ్యర్థమైనవాటిని అనుసరించి వ్యర్థులైరి; వారి చుట్టునున్న అన్యజనులవలె చేయకూడదని యెహోవా తమకు ఆజ్ఞాపించినను వారిని అనుసరించిరి.",
    "16": "వారు తమ దేవుడైన యెహోవా ఆజ్ఞలన్నిటిని విడిచిపెట్టి, తమ కొరకు పోత విగ్రహములైన రెండు దూడలను, దేవతాస్తంభమును చేసికొని, ఆకాశ సమూహమునకు నమస్కరించి బయలును పూజించిరి.",
    "17": "వారు తమ కుమారులను తమ కుమార్తెలను అగ్నిగుండము దాటించి, శకునములను మంత్రములను వాడుకచేసి, యెహోవాకు కోపము పుట్టించునట్లు ఆయన దృష్టికి కీడు చేయుటకు తమను తాము అమ్ముకొనిరి.",
    "18": "కాబట్టి యెహోవా ఇశ్రాయేలీయుల మీద మిక్కిలి కోపించి తన సన్నిధిలోనుండి వారిని దూరము చేసెను; యూదా గోత్రము తప్ప మరే గోత్రమును నిలువలేదు.",
    "19": "యూదావారు కూడ తమ దేవుడైన యెహోవా ఆజ్ఞలను గైకొనక ఇశ్రాయేలువారు చేసిన ఆచారములను అనుసరించిరి.",
    "20": "కాబట్టి యెహోవా ఇశ్రాయేలు సంతానమంతటిని విసర్జించి, వారిని బాధపెట్టి, దోచుకొనువారి చేతికి వారిని అప్పగించి, తుదకు తన సన్నిధిలోనుండి వారిని పంపివేసెను.",
    "21": "ఆయన దావీదు ఇంటిలోనుండి ఇశ్రాయేలును విడదీయగా వారు నెబాతు కుమారుడైన యరొబామును రాజుగా చేసికొనిరి. యరొబాము యెహోవాను వెంబడించకుండ ఇశ్రాయేలును తోలివేసి వారి చేత గొప్ప పాపము చేయించెను.",
    "22": "ఇశ్రాయేలీయులు యరొబాము చేసిన పాపములన్నిటిని అనుసరించి నడిచిరి; వాటిని విడిచిపెట్టలేదు.",
    "23": "తుదకు యెహోవా తన సేవకులైన ప్రవక్తలందరి ద్వారా పలికినట్లు తన సన్నిధిలోనుండి ఇశ్రాయేలును దూరము చేసెను. అట్లు ఇశ్రాయేలువారు తమ దేశములోనుండి అష్షూరుకు చెరగా కొనిపోబడిరి; నేటి వరకు వారు అక్కడ ఉన్నారు.",
    "24": "అష్షూరు రాజు బబులోను, కూతా, అవ్వా, హమాతు, సెపర్వయీము అను పట్టణములనుండి జనులను రప్పించి ఇశ్రాయేలీయులకు బదులుగా షోమ్రోను పట్టణములలో ఉంచెను; వారు షోమ్రోనును ఆక్రమించుకొని దాని పట్టణములలో నివసించిరి.",
    "25": "వారు అక్కడ నివసింప నారంభించినప్పుడు యెహోవా యందు భయభక్తులు లేనివారైరి గనుక యెహోవా వారి మధ్యకు సింహములను పంపెను, అవి వారిలో కొందరిని చంపెను.",
    "26": "కాబట్టి జనులు అష్షూరు రాజుతో - నీవు రప్పించి షోమ్రోను పట్టణములలో ఉంచిన జనులకు ఆ దేశపు దేవుని మర్యాద తెలియదు; కాబట్టి ఆయన వారి మధ్యకు సింహములను పంపియున్నాడు; ఆ దేశపు దేవుని మర్యాద వారికి తెలియదు గనుక అవి వారిని చంపుచున్నవని చెప్పిరి.",
    "27": "అప్పుడు అష్షూరు రాజు - మీరు అక్కడనుండి తీసికొనివచ్చిన యాజకులలో ఒకనిని అక్కడికి తోడుకొనిపొండి; అతడు వెళ్లి అక్కడ నివసించి ఆ దేశపు దేవుని మర్యాదను వారికి బోధింపవలెనని ఆజ్ఞాపించెను.",
    "28": "కాబట్టి వారు షోమ్రోనునుండి తీసికొనిపోయిన యాజకులలో ఒకడు వచ్చి బేతేలులో నివసించి, యెహోవా యందు ఎట్లు భయభక్తులు కలిగియుండవలెనో వారికి బోధించెను.",
    "29": "అయినను ఆయా జనములు తమ తమ దేవతలను చేసికొని, షోమ్రోనీయులు కట్టించిన ఉన్నత స్థలముల గుళ్లలో ఉంచిరి; ఆయా పట్టణములలో నివసించు ఆయా జనములు ఆలాగు చేసిరి.",
    "30": "బబులోనువారు సుక్కోత్బెనోతును, కూతువారు నెర్గలును, హమాతువారు అషీమాను,",
    "31": "అవ్వీయులు నిబ్హజును తర్తాకును చేసికొనిరి; సెపర్వయీమీయులు సెపర్వయీము దేవతలైన అద్రెమ్మెలెకుకును అనమ్మెలెకుకును తమ పిల్లలను అగ్నిలో కాల్చిరి.",
    "32": "వారు యెహోవా యందు భయభక్తులు గలవారై, తమలో సామాన్య జనులను ఉన్నత స్థలములకు యాజకులుగా చేసికొనిరి; వీరు ఉన్నత స్థలముల గుళ్లలో వారి పక్షమున బలి అర్పించిరి.",
    "33": "అట్లు వారు యెహోవా యందు భయభక్తులు గలవారై యుండియు, తాము ఎక్కడినుండి తేబడిరో ఆయా జనముల ఆచారము చొప్పున తమ సొంత దేవతలను పూజించిరి.",
    "34": "నేటి వరకు వారు తమ పూర్వపు ఆచారములను ఆచరించుచున్నారు; వారు యెహోవా యందు భయభక్తులు గలవారు కారు; తమ కట్టడలను గాని తమ విధులను గాని, యెహోవా ఇశ్రాయేలని పేరు పెట్టిన యాకోబు సంతతికి ఆజ్ఞాపించిన ధర్మశాస్త్రమును గాని ఆజ్ఞను గాని వారు గైకొనుట లేదు.",
    "35": "యెహోవా వారితో నిబంధన చేసి వారికి ఈలాగు ఆజ్ఞాపించెను - మీరు ఇతర దేవతలకు భయపడకూడదు, వాటికి నమస్కరింపకూడదు, వాటిని పూజింపకూడదు, వాటికి బలి అర్పింపకూడదు.",
    "36": "మహా బలముతోను చాచిన చేతితోను ఐగుప్తు దేశములోనుండి మిమ్మును రప్పించిన యెహోవాకే భయపడి ఆయనకే నమస్కరించి ఆయనకే బలి అర్పింపవలెను.",
    "37": "ఆయన మీ కొరకు వ్రాసిన కట్టడలను విధులను ధర్మశాస్త్రమును ఆజ్ఞను మీరు ఎల్లప్పుడును గైకొనుటకు జాగ్రత్తపడవలెను; ఇతర దేవతలకు భయపడకూడదు.",
    "38": "నేను మీతో చేసిన నిబంధనను మీరు మరువకూడదు; ఇతర దేవతలకు భయపడకూడదు.",
    "39": "మీ దేవుడైన యెహోవాకే మీరు భయపడవలెను; అప్పుడు ఆయన మీ శత్రువులందరి చేతిలోనుండి మిమ్మును విడిపించును.",
    "40": "అయినను వారు వినక తమ పూర్వపు ఆచారము చొప్పున చేసిరి.",
    "41": "ఆ జనములు యెహోవా యందు భయభక్తులు గలవారై తమ విగ్రహములను పూజించిరి; వారి పిల్లలును వారి పిల్లల పిల్లలును తమ పితరులు చేసినట్లే నేటి వరకు చేయుచున్నారు."
}
