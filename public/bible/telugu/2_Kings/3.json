
{
    "1": "యూదా రాజైన యెహోషాపాతు ఏలుబడిలో పద్దెనిమిదవ సంవత్సరమున అహాబు కుమారుడైన యెహోరాము షోమ్రోనులో ఇశ్రాయేలును ఏలనారంభించి పన్నెండు సంవత్సరములు ఏలెను.",
    "2": "అతడు యెహోవా దృష్టికి చెడుతనము చేసెను గాని తన తండ్రివలేను తల్లివలేను చేయలేదు; తన తండ్రి చేయించిన బయలు దేవతాస్తంభమును అతడు తీసివేసెను.",
    "3": "అయినను ఇశ్రాయేలువారు పాపము చేయుటకు కారకుడైన నెబాతు కుమారుడగు యరొబాము పాపములను అతడు హత్తుకొనెను; వాటిని అతడు విడువలేదు.",
    "4": "మోయాబు రాజైన మేషా గొర్రెల కాపరి; అతడు లక్ష గొర్రెపిల్లలను, బొచ్చుతో కూడ లక్ష పొట్టేళ్లను ఇశ్రాయేలు రాజునకు పన్నుగా చెల్లించుచుండెను.",
    "5": "అహాబు చనిపోయిన తరువాత మోయాబు రాజు ఇశ్రాయేలు రాజు మీద తిరుగుబాటు చేసెను.",
    "6": "ఆ కాలమున రాజైన యెహోరాము షోమ్రోనులోనుండి బయలుదేరి ఇశ్రాయేలీయులనందరిని లెక్కించి",
    "7": "వెళ్లి యూదా రాజైన యెహోషాపాతు నొద్దకు దూతలను పంపి - మోయాబు రాజు నా మీద తిరుగుబాటు చేసెను; మోయాబువారితో యుద్ధము చేయుటకు నీవు నాతో కూడ వచ్చెదవా అని అడుగగా అతడు - నేను వచ్చెదను; నేను నీవాడనే, నా జనులు నీ జనులే, నా గుఱ్ఱములు నీ గుఱ్ఱములే అని చెప్పెను.",
    "8": "మరియు అతడు - ఏ మార్గమున వెళ్లుదమని అడుగగా, ఇశ్రాయేలు రాజు - ఎదోము అరణ్య మార్గమున అని చెప్పెను.",
    "9": "కాబట్టి ఇశ్రాయేలు రాజును యూదా రాజును ఎదోము రాజును సాగిపోయిరి; ఏడు దినములు చుట్టు దారిని వెళ్లిన తరువాత దండుకును వారి వెంబడి వచ్చిన పశువులకును నీళ్లు లేకపోయెను.",
    "10": "అప్పుడు ఇశ్రాయేలు రాజు - అయ్యో, మోయాబీయుల చేతికి అప్పగించుటకై యెహోవా ఈ ముగ్గురు రాజులను పిలిచెనని చెప్పగా",
    "11": "యెహోషాపాతు - మనము యెహోవా యొద్ద విచారణ చేయుటకు ఇక్కడ యెహోవా ప్రవక్త యెవడును లేడా అని అడిగెను. అందుకు ఇశ్రాయేలు రాజు సేవకులలో ఒకడు - ఏలీయా చేతుల మీద నీళ్లు పోసిన షాపాతు కుమారుడైన ఎలీషా ఇక్కడ ఉన్నాడనెను.",
    "12": "యెహోషాపాతు - యెహోవా వాక్కు అతని యొద్ద ఉన్నదని చెప్పగా, ఇశ్రాయేలు రాజును యెహోషాపాతును ఎదోము రాజును అతని యొద్దకు వెళ్లిరి.",
    "13": "ఎలీషా ఇశ్రాయేలు రాజుతో - నాకూ నీకూ ఏమి పొత్తు? నీ తండ్రి ప్రవక్తల యొద్దకును నీ తల్లి ప్రవక్తల యొద్దకును వెళ్లుమని చెప్పగా, ఇశ్రాయేలు రాజు - ఆలాగు అనవద్దు, మోయాబీయుల చేతికి అప్పగించుటకై యెహోవా ఈ ముగ్గురు రాజులను పిలిచెనని అతనితో చెప్పెను.",
    "14": "అందుకు ఎలీషా - నేను ఎవరి సన్నిధిని నిలబడియున్నానో, ఆ సైన్యములకు అధిపతియగు యెహోవా జీవముతోడు యూదా రాజైన యెహోషాపాతు ముఖమును బట్టియే గాని, లేనియెడల నేను నిన్ను చూడను, నీ వైపు కన్నులెత్తను.",
    "15": "ఇప్పుడు ఒక గాయకుని నా యొద్దకు తీసికొనిరండని చెప్పెను. గాయకుడు వాయించుచుండగా యెహోవా హస్తము అతని మీదికి వచ్చెను.",
    "16": "అతడు - యెహోవా సెలవిచ్చునదేమనగా - ఈ లోయలో అనేక గోతులను తవ్వుడి.",
    "17": "యెహోవా సెలవిచ్చునదేమనగా - గాలియైనను వర్షమైనను మీకు కనబడకపోయినను, మీరును మీ మందలును మీ పశువులును త్రాగునట్లు ఈ లోయ నీళ్లతో నిండును.",
    "18": "ఇది యెహోవా దృష్టికి అల్పము; ఆయన మోయాబీయులను మీ చేతికి అప్పగించును.",
    "19": "మీరు ప్రాకారము గల ప్రతి పురమును శ్రేష్ఠమైన ప్రతి పట్టణమును పట్టుకొని, మంచి చెట్లన్నిటిని నరికివేసి, నీటి బావులన్నిటిని పూడ్చివేసి, మంచి పొలమంతటిని రాళ్లతో పాడుచేయుదురనెను.",
    "20": "ఉదయమున నైవేద్యము అర్పించు సమయమున ఎదోము మార్గమున నీళ్లు వచ్చెను; దేశము నీళ్లతో నిండెను.",
    "21": "రాజులు తమతో యుద్ధము చేయుటకు వచ్చిరని మోయాబీయులందరు విని, ఆయుధములను ధరించుకొనగల వారినందరిని, వారి పైవారినందరిని సమకూర్చుకొని సరిహద్దున నిలిచిరి.",
    "22": "వారు ఉదయముననే లేచినప్పుడు సూర్యుడు నీళ్లమీద ప్రకాశించగా ఆ నీళ్లు రక్తమువలె ఎర్రగా ఉండుట మోయాబీయులు చూచి",
    "23": "ఇది రక్తమే; ఆ రాజులు ఒకరినొకరు హతము చేసికొని నాశనమైరి; కాబట్టి మోయాబీయులారా, దోపుడు సొమ్మునకు రండని చెప్పుకొనిరి.",
    "24": "వారు ఇశ్రాయేలు పాళెమునకు వచ్చినప్పుడు ఇశ్రాయేలీయులు లేచి మోయాబీయులను తరిమిరి గనుక వారు వీరి యెదుటనుండి పారిపోయిరి; వారు వెళ్లుచు మోయాబీయులను హతము చేసిరి.",
    "25": "వారు పట్టణములను పడగొట్టి, ప్రతివాడును మంచి పొలమంతటిలో తన రాయి వేసి దాని నింపి, నీటి బావులన్నిటిని పూడ్చివేసి, మంచి చెట్లన్నిటిని నరికివేసిరి; కీర్హరెశెతులో మాత్రము రాళ్లను ఉండనిచ్చిరి గాని వడిసెలవారు దాని చుట్టుకొని కొట్టిరి.",
    "26": "యుద్ధము తనకు మించినదని మోయాబు రాజు చూచి, కత్తి దూయు ఏడువందలమందిని తీసికొని ఎదోము రాజునొద్దకు దించుకొని పోజూచెను గాని వారివలన కాకపోయెను.",
    "27": "అప్పుడతడు తనకు మారుగా ఏలవలసిన తన జ్యేష్ఠకుమారుని తీసికొని పట్టణపు ప్రాకారము మీద దహనబలిగా అర్పించెను; అందువలన ఇశ్రాయేలీయుల మీద మిక్కిలి కోపము రాగా వారు అతని యొద్దనుండి వెళ్లి తమ దేశమునకు తిరిగి వచ్చిరి."
}
