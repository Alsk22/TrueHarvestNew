
{
    "1": "ఇశ్రాయేలీయులు షిత్తీములో దిగియుండగా ప్రజలు మోయాబు కుమార్తెలతో వ్యభిచరింపసాగిరి.",
    "2": "ఆ స్త్రీలు తమ దేవతలకు బలులు అర్పించునప్పుడు ప్రజలను పిలువగా, ప్రజలు తిని వారి దేవతలకు నమస్కరించిరి.",
    "3": "ఇశ్రాయేలీయులు బయల్పెయోరుతో కలుసుకొనిరి; అందుచేత యెహోవా కోపము ఇశ్రాయేలీయుల మీద రగులుకొనెను.",
    "4": "యెహోవా మోషేతో - నీవు ప్రజల యజమానులందరిని పట్టుకొని, యెహోవా కోపాగ్ని ఇశ్రాయేలీయుల నుండి మళ్లునట్లు యెహోవా యెదుట సూర్యునికి అభిముఖముగా వారిని ఉరి తీయించుమని చెప్పెను.",
    "5": "కాబట్టి మోషే ఇశ్రాయేలు న్యాయాధిపతులతో - మీలో ప్రతివాడు బయల్పెయోరుతో కలుసుకొనిన తన వారిని చంపుడని చెప్పెను.",
    "6": "మోషే కన్నుల యెదుటను, ప్రత్యక్షపు గుడారము యొక్క ద్వారమునొద్ద ఏడ్చుచున్న ఇశ్రాయేలీయుల సర్వసమాజము కన్నుల యెదుటను, ఇశ్రాయేలీయులలో ఒకడు తన సహోదరుల యొద్దకు ఒక మిద్యాను స్త్రీని తోడుకొనివచ్చెను.",
    "7": "యాజకుడైన అహరోను మనుమడును ఎలియాజరు కుమారుడునైన ఫీనెహాసు అది చూచి, సమాజము మధ్యనుండి లేచి, చేతిలో ఈటె పట్టుకొని",
    "8": "ఆ ఇశ్రాయేలీయుని వెంబడి పడకటింటిలోనికి వెళ్లి, ఆ ఇశ్రాయేలీయుని, ఆ స్త్రీని, ఇద్దరిని కడుపులో గుండా దూసిపోవునట్లు పొడిచెను; అప్పుడు ఇశ్రాయేలీయుల నుండి తెగులు నిలిచిపోయెను.",
    "9": "ఆ తెగులువలన చచ్చినవారు ఇరవై నాలుగు వేలమంది.",
    "10": "అప్పుడు యెహోవా మోషేతో ఇట్లనెను",
    "11": "యాజకుడైన అహరోను మనుమడును ఎలియాజరు కుమారుడునైన ఫీనెహాసు వారి మధ్య నేను పడవలసిన రోషమును తన రోషముగా చేసికొని, ఇశ్రాయేలీయుల మీదనుండి నా కోపమును మళ్లించెను గనుక నేను నా రోషముతో ఇశ్రాయేలీయులను నశింపజేయలేదు.",
    "12": "కాబట్టి నీవు ఇట్లనుము - ఇదిగో నేను అతనితో నా సమాధాన నిబంధనను చేయుచున్నాను.",
    "13": "అతడు తన దేవుని విషయములో ఆసక్తిలిగి ఇశ్రాయేలీయుల నిమిత్తము ప్రాయశ్చిత్తము చేసెను గనుక అది అతనికిని అతని తరువాత అతని సంతానమునకును నిత్యమైన యాజకత్వ నిబంధనగా ఉండును.",
    "14": "చంపబడిన ఆ ఇశ్రాయేలీయుని పేరు, అనగా ఆ మిద్యాను స్త్రీతో కూడా చంపబడినవాని పేరు జిమ్రీ; వాడు షిమ్యోనీయుల పితరుల కుటుంబములో ప్రధానుడైన సాలూ కుమారుడు.",
    "15": "చంపబడిన ఆ మిద్యాను స్త్రీ పేరు కొజ్బీ; ఆమె సూరు కుమార్తె. అతడు మిద్యాను దేశములోని ఒక పితరుల కుటుంబమునకు ప్రధానుడు.",
    "16": "మరియు యెహోవా మోషేతో ఇట్లనెను",
    "17": "మిద్యానీయులను బాధపెట్టి వారిని హతము చేయుడి.",
    "18": "ఎందుకనగా వారు తమ తంత్రములచేత మిమ్మును బాధపెట్టిరి; పెయోరు సంగతిలోను, పెయోరు సంగతిలో కలిగిన తెగులు దినమందు చంపబడిన తమ సహోదరియైన మిద్యాను ప్రధానుని కుమార్తెయగు కొజ్బీ సంగతిలోను వారు మిమ్మును మోసపుచ్చిరి."
}
