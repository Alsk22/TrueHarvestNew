
{
    "1": "మరియు యెహోవా మోషేతో ఇట్లనెను",
    "2": "నీవు ఇశ్రాయేలీయులతో మాటలాడి, వారి పితరుల కుటుంబముల చొప్పున వారి యొద్ద ఒక్కొక్క పితరుల కుటుంబమునకు ఒక్కొక్క కర్ర చొప్పున వారి ప్రధానులందరి యొద్ద పన్నెండు కర్రలను తీసికొనుము; ఎవని కర్ర మీద వాని పేరు వ్రాయవలెను.",
    "3": "లేవి కర్ర మీద అహరోను పేరు వ్రాయవలెను; ఏలయనగా వారి పితరుల కుటుంబముల ప్రధానునికి ఒక్కొక్క కర్ర ఉండవలెను.",
    "4": "నేను మిమ్మును కలిసికొను ప్రత్యక్షపు గుడారములో శాసనముల యెదుట వాటిని ఉంచవలెను.",
    "5": "అప్పుడు నేను ఎన్నుకొనువాని కర్ర చిగురించును; ఆలాగు ఇశ్రాయేలీయులు మీకు విరోధముగా సణుగు సణుగులు నాకు వినబడకుండ మాన్పివేసెదను.",
    "6": "మోషే ఇశ్రాయేలీయులతో చెప్పగా వారి ప్రధానులందరు తమ తమ పితరుల కుటుంబముల చొప్పున ఒక్కొక్క ప్రధానునికి ఒక్కొక్క కర్రగా పన్నెండు కర్రలను అతనికిచ్చిరి; అహరోను కర్ర వారి కర్రల మధ్య ఉండెను.",
    "7": "మోషే సాక్ష్యపు గుడారములో యెహోవా సన్నిధిని ఆ కర్రలను ఉంచెను.",
    "8": "మరునాడు మోషే సాక్ష్యపు గుడారములోనికి వెళ్లినప్పుడు లేవి కుటుంబపుదైన అహరోను కర్ర చిగురించియుండెను; అది చిగురించి పువ్వులు పూసి బాదము పండ్లను ఫలించెను.",
    "9": "మోషే యెహోవా సన్నిధినుండి ఆ కర్రలన్నిటిని ఇశ్రాయేలీయులందరి యొద్దకు వెలుపలికి తేగా వారు వాటిని చూచి ఒక్కొక్కడు తన తన కర్రను తీసికొనెను.",
    "10": "అప్పుడు యెహోవా - తిరుగుబాటు చేయువారికి ఆనవాలుగా ఉండునట్లు అహరోను కర్రను మరల శాసనముల యెదుట ఉంచుము; వారు చావకుండునట్లు నాకు వినబడకుండ వారి సణుగులను నీవు మాన్పివేసెదవని మోషేతో చెప్పెను.",
    "11": "మోషే ఆలాగు చేసెను; యెహోవా అతనికి ఆజ్ఞాపించినట్లే చేసెను.",
    "12": "ఇశ్రాయేలీయులు మోషేతో - ఇదిగో మేము చనిపోవుచున్నాము, నశించిపోవుచున్నాము, అందరము నశించిపోవుచున్నాము.",
    "13": "యెహోవా మందిరమును సమీపించు ప్రతివాడును చచ్చును; మేమందరము చావవలసినదేనా అనిరి."
}
