
{
    "1": "యోసేపు పుత్రుల వంశములలో మనష్షే మనుమడును మాకీరు కుమారుడునైన గిలాదు పుత్రుల కుటుంబముల పెద్దలు వచ్చి, మోషే యెదుటను ఇశ్రాయేలీయుల పితరుల కుటుంబముల ప్రధానులైన అధిపతుల యెదుటను ఇట్లని మనవి చేసిరి",
    "2": "మా సహోదరులకు చీట్లవలన దేశమును స్వాస్థ్యముగా ఇయ్యవలెనని యెహోవా నా ఏలినవానికి ఆజ్ఞాపించెను; మా సహోదరుడైన సెలోపెహాదు స్వాస్థ్యమును అతని కుమార్తెలకు ఇయ్యవలెనని యెహోవావలన నా ఏలినవానికి ఆజ్ఞాపించబడెను.",
    "3": "వారు ఇశ్రాయేలీయుల వేరే గోత్రముల కుమారులను పెండ్లి చేసికొనినయెడల, వారి స్వాస్థ్యము మా పితరుల స్వాస్థ్యములోనుండి తీసివేయబడి, వారు చేరబోవు గోత్రము యొక్క స్వాస్థ్యములో కలుపబడును; అప్పుడు మాకు చీటివలన వచ్చిన స్వాస్థ్యములోనుండి అది తీసివేయబడును.",
    "4": "ఇశ్రాయేలీయులకు సువత్సరము వచ్చినప్పుడు వారి స్వాస్థ్యము వారు చేరిన గోత్రము యొక్క స్వాస్థ్యములో కలుపబడును; అప్పుడు వారి స్వాస్థ్యము మా పితరుల గోత్రము యొక్క స్వాస్థ్యములోనుండి తీసివేయబడుననిరి.",
    "5": "అప్పుడు మోషే యెహోవా మాట చొప్పున ఇశ్రాయేలీయులకు ఆజ్ఞాపించి ఇట్లనెను - యోసేపు పుత్రుల గోత్రమువారు చెప్పినది నిజమే.",
    "6": "సెలోపెహాదు కుమార్తెలను గూర్చి యెహోవా ఆజ్ఞాపించినదేమనగా - వారు తమ ఇష్టము వచ్చినవారని పెండ్లి చేసికొనవచ్చును గాని తమ తండ్రి గోత్రపు వంశములోనే పెండ్లి చేసికొనవలెను.",
    "7": "అప్పుడు ఇశ్రాయేలీయుల స్వాస్థ్యము ఒక గోత్రమునుండి మరియొక గోత్రమునకు మారదు; ఇశ్రాయేలీయులందరు తమ తమ పితరుల గోత్రము యొక్క స్వాస్థ్యమును హత్తుకొని యుండవలెను.",
    "8": "ఇశ్రాయేలీయులలో ఒక్కొక్కడు తన తన పితరుల స్వాస్థ్యమును అనుభవించునట్లు, ఇశ్రాయేలీయుల గోత్రములలో స్వాస్థ్యము గల ప్రతి కుమార్తెయు తన తండ్రి గోత్రపు వంశములోని వానినే పెండ్లి చేసికొనవలెను.",
    "9": "ఏ స్వాస్థ్యమును ఒక గోత్రమునుండి మరియొక గోత్రమునకు మారకూడదు; ఇశ్రాయేలీయుల గోత్రములలో ప్రతి గోత్రము తన తన స్వాస్థ్యమును హత్తుకొని యుండవలెను.",
    "10": "యెహోవా మోషేకు ఆజ్ఞాపించినట్లే సెలోపెహాదు కుమార్తెలు చేసిరి.",
    "11": "సెలోపెహాదు కుమార్తెలైన మహలా తిర్సా హొగ్లా మిల్కా నోయాలు తమ తండ్రి సహోదరుల కుమారులను పెండ్లి చేసికొనిరి.",
    "12": "వారు యోసేపు కుమారుడైన మనష్షే పుత్రుల వంశములలో పెండ్లి చేసికొనిరి గనుక వారి స్వాస్థ్యము వారి తండ్రి వంశపు గోత్రములో నిలిచెను.",
    "13": "యెరికోకు ఎదురుగా యొర్దాను దగ్గరనున్న మోయాబు మైదానములలో యెహోవా మోషే ద్వారా ఇశ్రాయేలీయులకు ఆజ్ఞాపించిన ఆజ్ఞలును విధులును ఇవే."
}
