
{
    "1": "ప్రవక్తయైన హగ్గయియు, ఇద్దో కుమారుడైన జెకర్యాయు ఇశ్రాయేలు దేవుని నామమున యూదాలోను యెరూషలేములోను ఉన్న యూదులకు ప్రవచించిరి.",
    "2": "అప్పుడు షల్తీయేలు కుమారుడైన జెరుబ్బాబెలును యోజాదాకు కుమారుడైన యేషూవయు లేచి యెరూషలేములోనున్న దేవుని మందిరమును కట్టనారంభించిరి; దేవుని ప్రవక్తలు వారికి సహాయము చేయుచుండిరి.",
    "3": "ఆ కాలమున నది ఇవతల ఉన్న దానికి అధికారియైన తత్తెనైయు, షెతర్బోజ్నయియు, వారి సాటివారును వారియొద్దకు వచ్చి - ఈ మందిరమును కట్టుటకును ఈ ప్రాకారమును నిలుపుటకును మీకు ఆజ్ఞ ఇచ్చినవాడెవడని వారిని అడిగిరి.",
    "4": "ఈ ఇల్లు కట్టుచున్న మనుష్యుల పేర్లు ఏవని మేము వారిని అడిగితిమి.",
    "5": "అయితే దర్యావేషు నొద్దనుండి ప్రత్యుత్తరము వచ్చువరకు వారు యూదుల పెద్దలను పని చేయకుండ ఆటంకపరచలేదు; వారి దేవుని కన్ను వారి మీద ఉండెను. అప్పుడు వారు ఈ సంగతిని గూర్చి ఉత్తరము వ్రాసిరి.",
    "6": "నది ఇవతల అధికారియైన తత్తెనైయు, షెతర్బోజ్నయియు, నది ఇవతల ఉన్న వారి సాటివారైన అఫార్సకాయులును రాజైన దర్యావేషునకు పంపిన ఉత్తరము నకలు.",
    "7": "వారు అతనికి పంపిన ఉత్తరములో ఈలాగు వ్రాయబడియుండెను - రాజైన దర్యావేషునకు సర్వక్షేమము కలుగును గాక.",
    "8": "రాజునకు తెలియవలసినదేమనగా - మేము యూదా దేశములోనున్న మహా దేవుని మందిరమునకు వెళ్లితివిు; అది గొప్ప రాళ్లతో కట్టబడుచున్నది, గోడలలో దూలములు వేయబడుచున్నవి, ఆ పని త్వరగా జరుగుచున్నది, వారి చేతిలో పని సఫలమగుచున్నది.",
    "9": "మేము ఆ పెద్దలను చూచి - ఈ మందిరమును కట్టుటకును ఈ ప్రాకారమును నిలుపుటకును మీకు ఆజ్ఞ ఇచ్చినవాడెవడని అడిగితివిు.",
    "10": "మరియు నీకు తెలియజేయుటకై వారి పెద్దల పేర్లు వ్రాయునట్లు వారి పేర్లు అడిగితివిు.",
    "11": "అందుకు వారు మాకు ఇట్లు ప్రత్యుత్తరమిచ్చిరి - మేము ఆకాశమునకును భూమికిని దేవుడైనవానికి సేవకులమై యుండి, అనేక సంవత్సరములకు మునుపు ఇశ్రాయేలు గొప్ప రాజు కట్టించి ముగించిన మందిరమును కట్టుచున్నాము.",
    "12": "మా పితరులు ఆకాశమందున్న దేవునికి కోపము పుట్టించినందున, ఆయన కల్దీయుడైన నెబుకద్నెజరు అను బబులోను రాజు చేతికి వారిని అప్పగించెను; అతడు ఈ మందిరమును పాడుచేసి జనులను బబులోనునకు చెరపట్టి తీసికొనిపోయెను.",
    "13": "అయితే బబులోను రాజైన కోరెషు ఏలుబడిలో మొదటి సంవత్సరమున రాజైన కోరెషు దేవుని మందిరమును కట్టుటకు ఆజ్ఞ ఇచ్చెను.",
    "14": "మరియు నెబుకద్నెజరు యెరూషలేములోని ఆలయములోనుండి తీసికొనిపోయి బబులోను గుడిలో ఉంచిన దేవుని మందిరపు ఉపకరణములైన వెండివస్తువులను బంగారువస్తువులను రాజైన కోరెషు బబులోను గుడిలోనుండి తీయించి, తాను నియమించిన షేష్బజరు అను ఒకనికి వాటిని అప్పగించి",
    "15": "నీవు ఈ ఉపకరణములను తీసికొని వెళ్లి యెరూషలేములోని ఆలయములో ఉంచుము; దేవుని మందిరమును దాని స్థలములో కట్టించుమని అతనితో చెప్పెను.",
    "16": "అప్పుడు ఆ షేష్బజరు వచ్చి యెరూషలేములోనున్న దేవుని మందిరమునకు పునాది వేసెను; అది మొదలుకొని నేటి వరకు అది కట్టబడుచున్నది గాని ఇంకను పూర్తి కాలేదు.",
    "17": "కాబట్టి రాజునకు సమ్మతియైతే, యెరూషలేములోనున్న దేవుని మందిరమును కట్టుటకు రాజైన కోరెషు ఆజ్ఞ ఇచ్చెనో లేదో బబులోనులోనున్న రాజు ఖజానాలో వెతికించి, ఈ సంగతిని గూర్చి రాజు చిత్తమేమిటో మాకు తెలియజేయును గాక."
}
