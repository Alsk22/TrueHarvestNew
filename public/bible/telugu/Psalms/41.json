
{
    "1": "బీదలను కటాక్షించువాడు ధన్యుడు; ఆపత్కాలమందు యెహోవా వానిని తప్పించును.",
    "2": "యెహోవా వానిని కాపాడి బ్రతికించును; భూమిమీద వాడు ధన్యుడగును; వాని శత్రువుల ఇష్టమునకు నీవు వానిని అప్పగింపవు.",
    "3": "రోగియై మంచము మీద పడియున్నప్పుడు యెహోవా వానిని ఆదరించును; రోగము కలుగగా నీవు వాని పడకనంతటిని సరిచేయుదువు.",
    "4": "నేనిట్లంటిని - యెహోవా, నన్ను కరుణించుము; నేను నీకు విరోధముగా పాపము చేసితిని, నా ప్రాణమును స్వస్థపరచుము.",
    "5": "నా శత్రువులు - వాడు ఎప్పుడు చచ్చును? వాని పేరు ఎప్పుడు నశించును? అని నన్ను గూర్చి చెడ్డ మాటలు పలుకుచున్నారు.",
    "6": "ఒకడు నన్ను చూడవచ్చినయెడల వాడు అబద్ధములాడును; వాడు తన హృదయములో పాపమును కూర్చుకొనును; బయటికి వెళ్లి దానిని చెప్పుకొనును.",
    "7": "నన్ను ద్వేషించువారందరు కూడి నా మీద గుసగుసలాడుదురు; నాకు కీడు చేయవలెనని నా మీద యోచన చేయుదురు.",
    "8": "ఒక చెడ్డ వ్యాధి వానికి సంభవించినది; పండుకొనియున్న వాడు ఇక లేవడని వారు అనుకొనుచున్నారు.",
    "9": "నేను నమ్ముకొనిన నా వియ్యంకుడు, నా అన్నము తినినవాడు, నా మీద మడమ ఎత్తెను.",
    "10": "యెహోవా, నన్ను కరుణించి నన్ను లేపుము; అప్పుడు నేను వారికి ప్రతికారము చేసెదను.",
    "11": "నా శత్రువు నా మీద జయమొందకయుండుట చూడగా నేను నీకు ఇష్టుడనని నాకు తెలియుచున్నది.",
    "12": "నా యథార్థతను బట్టి నీవు నన్ను ఆదుకొనుచున్నావు; నీ సన్నిధిని నిత్యము నన్ను నిలువబెట్టుచున్నావు.",
    "13": "ఇశ్రాయేలు దేవుడైన యెహోవా యుగయుగములు స్తుతింపబడును గాక. ఆమేన్ ఆమేన్."
}
