
{
    "1": "యెహోవా, నా రక్షణకర్తవగు దేవా, రాత్రింబగళ్లు నీ సన్నిధిని మొరపెట్టుచున్నాను.",
    "2": "నా ప్రార్థన నీ సన్నిధికి రానిమ్ము; నా మొర వైపు నీ చెవి యొగ్గుము.",
    "3": "నా ప్రాణము ఆపదలతో నిండియున్నది; నా జీవము పాతాళమునకు సమీపించియున్నది.",
    "4": "గోతిలోనికి దిగువారితో నేను ఎంచబడితిని; నేను త్రాణలేనివానివలె అయితిని.",
    "5": "నేను మృతులలో విడవబడినవాడనైతిని; యుద్ధములో చంపబడి సమాధిలో పడియున్నవారివలె అయితిని; నీవు వారిని ఇక జ్ఞాపకము చేసికొనవు, వారు నీ చేతిలోనుండి కొట్టివేయబడిరి.",
    "6": "అగాధమైన గోతిలోను చీకటిలోను అగాధ జలములలోను నీవు నన్ను పడవేసియున్నావు.",
    "7": "నీ కోపము నా మీద బరువుగా ఉన్నది; నీ తరంగములన్నిటిచేత నీవు నన్ను బాధించుచున్నావు.",
    "8": "నాకు తెలిసినవారిని నాకు దూరముగా చేసియున్నావు; వారికి నన్ను అసహ్యునిగా చేసియున్నావు; నేను బయటికి రాలేక బంధింపబడియున్నాను.",
    "9": "బాధవలన నా కన్ను క్షీణించుచున్నది; యెహోవా, ప్రతి దినము నేను నీకు మొరపెట్టుచున్నాను; నీ వైపు నా చేతులు చాపుచున్నాను.",
    "10": "మృతులకు నీవు అద్భుతములు చూపించెదవా? ప్రేతలు లేచి నిన్ను స్తుతించెదరా?",
    "11": "సమాధిలో నీ కృపను గూర్చియు, నాశనములో నీ విశ్వాస్యతను గూర్చియు ఎవరైనను వివరించుదురా?",
    "12": "చీకటిలో నీ అద్భుతములును, మరుపు దేశములో నీ నీతియు తెలియబడునా?",
    "13": "అయితే యెహోవా, నేను నీకు మొరపెట్టుచున్నాను; ఉదయమున నా ప్రార్థన నిన్ను ఎదుర్కొనును.",
    "14": "యెహోవా, నీవు నన్ను ఎందుకు విడనాడెదవు? నీ ముఖమును నాకెందుకు మరుగుచేసెదవు?",
    "15": "బాల్యమునుండి నేను శ్రమపడి చావసిద్ధమైయున్నాను; నీవు కలుగజేయు భయమువలన నేను కలవరపడుచున్నాను.",
    "16": "నీ కోపాగ్ని నా మీద పొర్లి పారుచున్నది; నీ మహా భయములు నన్ను సంహరించుచున్నవి.",
    "17": "నీళ్లవలె అవి దినమంతయు నన్ను చుట్టుకొనుచున్నవి; అవి ఏకముగా నన్ను ఆవరించుచున్నవి.",
    "18": "నా ప్రియులను స్నేహితులను నీవు నాకు దూరముగా చేసియున్నావు; చీకటియే నాకు బంధువాయెను."
}
