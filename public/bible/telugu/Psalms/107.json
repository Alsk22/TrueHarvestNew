
{
    "1": "యెహోవా దయాలుడు, ఆయనకు కృతజ్ఞతాస్తుతులు చెల్లించుడి; ఆయన కృప నిరంతరముండును.",
    "2": "యెహోవా విమోచించినవారు ఆలాగు చెప్పవలెను; విరోధుల చేతిలోనుండి ఆయన వారిని విమోచించెను.",
    "3": "తూర్పునుండి పడమటినుండి ఉత్తరమునుండి దక్షిణమునుండి నానా దేశములలోనుండి ఆయన వారిని పోగుచేసెను.",
    "4": "వారు అరణ్యమందును ఎడారి త్రోవలోను తిరిగిరి; నివసించుటకు వారికి ఏ పట్టణమును దొరకకపోయెను.",
    "5": "వారు ఆకలిదప్పులచేత సోమ్మసిల్లిరి; వారి ప్రాణము వారిలో క్షీణించెను.",
    "6": "తమ కష్టకాలమందు వారు యెహోవాకు మొరపెట్టిరి; ఆయన వారి ఆపదలలోనుండి వారిని విడిపించెను.",
    "7": "నివాసపురమునకు చేరునట్లు ఆయన చక్కని త్రోవను వారిని నడిపించెను.",
    "8": "ఆయన కృపను బట్టియు, నరులకు ఆయన చేయు ఆశ్చర్యకార్యములను బట్టియు వారు యెహోవాకు కృతజ్ఞతాస్తుతులు చెల్లించుదురు గాక.",
    "9": "ఏలయనగా ఆశగల ప్రాణమును ఆయన తృప్తిపరచుచున్నాడు; ఆకలిగొనిన ప్రాణమును మేలుతో నింపుచున్నాడు.",
    "10": "దేవుని ఆజ్ఞలకు తిరుగుబాటు చేసి మహోన్నతుని తీర్మానమును తృణీకరించినందున,",
    "11": "చీకటిలోను మరణచ్ఛాయలోను కూర్చుండి బాధ చేతను ఇనుప సంకెళ్ల చేతను బంధింపబడినవారి",
    "12": "హృదయములను ఆయన ఆయాసము చేత క్రుంగజేసెను; వారు పడిపోగా సహాయము చేయువాడెవడును లేకపోయెను.",
    "13": "తమ కష్టకాలమందు వారు యెహోవాకు మొరపెట్టిరి; ఆయన వారి ఆపదలలోనుండి వారిని విడిపించెను.",
    "14": "ఆయన చీకటిలోనుండియు మరణచ్ఛాయలోనుండియు వారిని రప్పించెను; వారి కట్లను తెంపివేసెను.",
    "15": "ఆయన కృపను బట్టియు, నరులకు ఆయన చేయు ఆశ్చర్యకార్యములను బట్టియు వారు యెహోవాకు కృతజ్ఞతాస్తుతులు చెల్లించుదురు గాక.",
    "16": "ఆయన ఇత్తడి తలుపులను పగులగొట్టెను; ఇనుప గడియలను విరిచివేసెను.",
    "17": "తమ తిరుగుబాటుల చేతను, తమ దోషముల చేతను బుద్ధిహీనులు తెచ్చుకొనిన బాధలవలన వారు శ్రమపడిరి.",
    "18": "బలవర్ధకమైన భోజనమంతయు వారికి అసహ్యమాయెను; వారు మరణద్వారములను సమీపించిరి.",
    "19": "తమ కష్టకాలమందు వారు యెహోవాకు మొరపెట్టిరి; ఆయన వారి ఆపదలలోనుండి వారిని విడిపించెను.",
    "20": "ఆయన తన వాక్కును పంపి వారిని బాగుచేసెను; ఆయన వారు పడిన గోతులలోనుండి వారిని విడిపించెను.",
    "21": "ఆయన కృపను బట్టియు, నరులకు ఆయన చేయు ఆశ్చర్యకార్యములను బట్టియు వారు యెహోవాకు కృతజ్ఞతాస్తుతులు చెల్లించుదురు గాక.",
    "22": "వారు కృతజ్ఞతార్పణలు అర్పించుదురు గాక; ఉత్సాహధ్వనితో ఆయన కార్యములను వివరించుదురు గాక.",
    "23": "ఓడలెక్కి సముద్రము మీద ప్రయాణము చేయువారును, మహా జలముల మీద వ్యాపారము చేయువారును",
    "24": "యెహోవా కార్యములను సముద్రములోని ఆయన అద్భుతములను చూచుదురు.",
    "25": "ఆయన ఆజ్ఞ ఇయ్యగా తుఫాను పుట్టెను; అది దాని తరంగములను పైకెత్తెను.",
    "26": "వారూ ఆకాశమునకు ఎక్కుచు అగాధమునకు దిగుచునుండిరి; ఆపద చేత వారి ప్రాణము కరిగిపోయెను.",
    "27": "త్రాగినవానివలె వారు ఇటు అటు తూలుచు జోగుచుండిరి; వారి జ్ఞానమంతయు మాయమాయెను.",
    "28": "శ్రమలో వారు యెహోవాకు మొరపెట్టిరి; ఆయన వారి ఆపదలలోనుండి వారిని విడిపించెను.",
    "29": "ఆయన తుఫానును ఆపివేయగా అలలు అణగిపోయెను.",
    "30": "అవి నిమ్మళించినందున వారు సంతోషించిరి; వారి కోరిన రేవునకు ఆయన వారిని నడిపించెను.",
    "31": "ఆయన కృపను బట్టియు, నరులకు ఆయన చేయు ఆశ్చర్యకార్యములను బట్టియు వారు యెహోవాకు కృతజ్ఞతాస్తుతులు చెల్లించుదురు గాక.",
    "32": "జనుల సమాజములో వారు ఆయనను ఘనపరచుదురు గాక; పెద్దల సభలో ఆయనను కీర్తించుదురు గాక.",
    "33": "నివాసుల చెడుతనమును బట్టి ఆయన ఏరులను ఎడారిగాను, నీటి ఊటలను ఎండిన నేలగాను,",
    "34": "సారవంతమైన భూమిని చవిటిపర్రగాను మార్చును.",
    "35": "ఆయన అరణ్యమును నీటి మడుగుగాను, ఎండిన నేలను నీటి ఊటలుగాను మార్చును.",
    "36": "ఆకలిగొనినవారు నివాసపురము కట్టుకొనునట్లు ఆయన వారిని అక్కడ కాపురముంచును.",
    "37": "వారు పొలములలో విత్తనము చల్లి ద్రాక్షతోటలు నాటగా అవి సమృద్ధిగా ఫలించును.",
    "38": "ఆయన వారిని ఆశీర్వదింపగా వారు అధికముగా సంతానాభివృద్ధి నొందుదురు; వారి పశువులను ఆయన తగ్గనియ్యడు.",
    "39": "మరియు బలాత్కారమువలనను బాధవలనను దుఃఖమువలనను వారు తగ్గిపోయి క్రుంగిపోగా",
    "40": "ఆయన అధికారుల మీద తిరస్కారము కుమ్మరించుచు, దారిలేని యెడారిలో వారిని త్రోవ తప్పి తిరుగులాడజేయును.",
    "41": "అయినను ఆయన లేమిలోనుండి దరిద్రులను లేవనెత్తును; మందలవలె వారి వంశములను వృద్ధిచేయును.",
    "42": "యథార్థవంతులు దానిని చూచి సంతోషించుదురు; చెడుతనమంతయు తన నోరు మూసుకొనును.",
    "43": "బుద్ధిమంతుడైనవాడు ఈ సంగతులను ఆలోచించును; యెహోవా కృపాతిశయములను జనులు తలపోయుదురు గాక."
}
