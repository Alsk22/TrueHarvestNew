
{
    "1": "నేను ఎల్లప్పుడు యెహోవాను సన్నుతించెదను; నిత్యము ఆయన కీర్తి నా నోట నుండును.",
    "2": "యెహోవాను బట్టి నేను అతిశయించుచున్నాను; దీనులు దానిని విని సంతోషించుదురు.",
    "3": "నాతో కూడ యెహోవాను ఘనపరచుడి; మనము ఏకముగా కూడి ఆయన నామమును గొప్పచేయుదము.",
    "4": "నేను యెహోవా యొద్ద విచారణ చేయగా ఆయన నాకు ఉత్తరమిచ్చెను; నాకు కలిగిన భయములన్నిటిలోనుండి ఆయన నన్ను తప్పించెను.",
    "5": "వారు ఆయన తట్టు చూడగా వారికి వెలుగు కలిగెను; వారి ముఖములు ఎన్నడును లజ్జింపవు.",
    "6": "ఈ దీనుడు మొరపెట్టగా యెహోవా ఆలకించెను; అతని శ్రమలన్నిటిలోనుండి అతనిని రక్షించెను.",
    "7": "యెహోవా యందు భయభక్తులు గలవారి చుట్టు ఆయన దూత పాళెము దిగి వారిని రక్షించును.",
    "8": "యెహోవా ఉత్తముడని రుచి చూచి తెలిసికొనుడి; ఆయనను ఆశ్రయించువాడు ధన్యుడు.",
    "9": "యెహోవా భక్తులారా, ఆయనకు భయపడుడి; ఆయనకు భయపడువారికి ఏమియు కొదువ లేదు.",
    "10": "సింహపు పిల్లలు లేమి గలవై ఆకలిగొనును; యెహోవాను ఆశ్రయించువారికి ఏ మేలు కొదువై యుండదు.",
    "11": "పిల్లలారా, వచ్చి నా మాట వినుడి; యెహోవా యందలి భయభక్తులను మీకు నేర్పెదను.",
    "12": "బ్రతుక గోరువాడెవడైన ఉన్నాడా? మేలు నొందుచు దినములు గడప గోరువాడెవడైన ఉన్నాడా?",
    "13": "చెడ్డ మాటలు పలుకకుండ నీ నాలుకను, కపటమైన మాటలు పలుకకుండ నీ పెదవులను కాచుకొనుము.",
    "14": "కీడు చేయుట మాని మేలు చేయుము; సమాధానమును వెదకి దానిని వెంబడించుము.",
    "15": "యెహోవా దృష్టి నీతిమంతుల మీద ఉన్నది; ఆయన చెవులు వారి మొరలకు ఒగ్గియున్నవి.",
    "16": "దుష్కార్యము చేయువారి జ్ఞాపకమును భూమిమీదనుండి కొట్టివేయుటకై యెహోవా సన్నిధి వారికి విరోధముగా ఉన్నది.",
    "17": "నీతిమంతులు మొరపెట్టగా యెహోవా ఆలకించును; వారి శ్రమలన్నిటిలోనుండి వారిని విడిపించును.",
    "18": "విరిగిన హృదయము గలవారికి యెహోవా ఆసన్నుడు; నలిగిన మనస్సు గలవారిని ఆయన రక్షించును.",
    "19": "నీతిమంతునికి కలుగు ఆపదలు అనేకములు; వాటన్నిటిలోనుండి యెహోవా వానిని విడిపించును.",
    "20": "ఆయన వాని ఎముకలన్నిటిని కాపాడును; వాటిలో ఒక్కటియైనను విరిగిపోదు.",
    "21": "కీడు భక్తిహీనులను సంహరించును; నీతిమంతులను ద్వేషించువారు అపరాధులుగా ఎంచబడుదురు.",
    "22": "యెహోవా తన సేవకుల ప్రాణమును విమోచించును; ఆయనను ఆశ్రయించువారిలో ఒకడును అపరాధిగా ఎంచబడడు."
}
