
{
    "1": "పరాక్రమశాలియగు దేవుడు, యెహోవా ఆజ్ఞాపించుచున్నాడు; తూర్పుదిశ మొదలుకొని పడమటి దిశవరకు భూనివాసులను పిలుచుచున్నాడు.",
    "2": "సంపూర్ణ సౌందర్యముగల సీయోనులోనుండి దేవుడు ప్రకాశించుచున్నాడు.",
    "3": "మన దేవుడు వేంచేయుచున్నాడు, ఆయన మౌనముగా నుండడు; ఆయనకు ముందు అగ్ని మండుచున్నది; ఆయన చుట్టు ప్రచండవాయువు విసరుచున్నది.",
    "4": "తన ప్రజలకు తీర్పు తీర్చుటకై ఆయన పైనున్న ఆకాశమును భూమిని పిలుచుచున్నాడు.",
    "5": "బలి అర్పించి నాతో నిబంధన చేసికొనిన నా భక్తులను నాయొద్దకు సమకూర్చుడని ఆయన ఆజ్ఞాపించుచున్నాడు.",
    "6": "ఆకాశములు ఆయన నీతిని తెలియజేయుచున్నవి; దేవుడే న్యాయాధిపతి.",
    "7": "నా ప్రజలారా, నేను మాటలాడెదను వినుడి; ఇశ్రాయేలూ, ఆలకింపుము, నేను దేవుడను, నీ దేవుడను, నేను నీ మీద సాక్ష్యము పలికెదను.",
    "8": "నీ బలుల విషయమై నేను నిన్ను గద్దించుటలేదు; నీ దహనబలులు నిత్యము నా యెదుట నున్నవి.",
    "9": "నీ యింటనుండి కోడెనైనను, నీ మందలోనుండి మేకపోతులనైనను నేను తీసికొనను.",
    "10": "అడవి జంతువులన్నియు, వేయి కొండల మీది పశువులన్నియు నావే గదా.",
    "11": "కొండలలోని పక్షులన్నిటిని నేనెరుగుదును; పొలములోని పశువులన్నియు నావశమైయున్నవి.",
    "12": "లోకమును దాని పరిపూర్ణతయు నావే; నాకు ఆకలియైనయెడల నీతో చెప్పను.",
    "13": "వృషభముల మాంసము నేను తిందునా? పొట్టేళ్ల రక్తము త్రాగుదునా?",
    "14": "దేవునికి స్తుతి యాగము చేయుము; మహోన్నతునికి నీ మ్రొక్కుబళ్లు చెల్లించుము.",
    "15": "ఆపత్కాలమున నీవు నన్ను గూర్చి మొరపెట్టుము; నేను నిన్ను విడిపించెదను, నీవు నన్ను మహిమపరచెదవు.",
    "16": "భక్తిహీనులతో దేవుడు ఇట్లని సెలవిచ్చుచున్నాడు - నా కట్టడలను వివరించుటకు నీకేమి పని? నా నిబంధనను నీవు ఎందుకు ప్రస్తావించెదవు?",
    "17": "దిద్దుబాటు నీకు అసహ్యము గదా; నా మాటలను నీవు వెనుకకు త్రోసివేసితివి.",
    "18": "నీవు దొంగను చూచినప్పుడు వానితో ఏకీభవించెదవు; వ్యభిచారులతో నీవు సాంగత్యము చేసెదవు.",
    "19": "కీడు చేయవలెనని నీవు నోరు తెరుచుచున్నావు; నీ నాలుక కపటము కల్పించుచున్నది.",
    "20": "నీవు కూర్చుండి నీ సహోదరునిమీద కొండెములు చెప్పుచున్నావు; నీ తల్లి కుమారునిమీద అపనింద మోపుచున్నావు.",
    "21": "ఇట్టి పనులు నీవు చేసినను నేను మౌనముగా ఉంటిని; నేనును నీవంటివాడనని నీవు అనుకొంటివి; అయితే నీ కన్నుల యెదుట ఈ సంగతులను నేను వరుసగా ఉంచి నిన్ను గద్దించెదను.",
    "22": "దేవుని మరచువారలారా, దీనిని ఆచోచించుకొనుడి; లేనియెడల నేను మిమ్మును చీల్చివేయుదును, తప్పించువాడెవడును లేకపోవును.",
    "23": "స్తుతియాగము అర్పించువాడు నన్ను మహిమపరచుచున్నాడు; నేను వానికి దేవుని రక్షణ కనపరచునట్లు వాడు మార్గము సిద్ధపరచుకొనెను."
}
