
{
    "1": "అధిపతులారా, మీరు నిజముగా నీతిని బట్టి మాటలాడుదురా? నరులారా, మీరు న్యాయమును బట్టి తీర్పు తీర్చుదురా?",
    "2": "లేదు, హృదయపూర్వకముగా మీరు చెడుతనము చేయుదురు; దేశములో మీ చేతి బలాత్కారమును తూచి ఇచ్చుదురు.",
    "3": "దుష్టులు పుట్టినది మొదలుకొని దేవునికి వేరైపోవుదురు; పుట్టినది మొదలుకొని అబద్ధమాడుచు త్రోవ తప్పిపోవుదురు.",
    "4": "వారి విషము నాగుపాము విషము వంటిది; వారు మాంత్రికుల స్వరమును విననివారై చెవిటి పామువలె తమ చెవి మూసికొందురు.",
    "5": "మాంత్రికులు ఎంత నేర్పుగా మంత్రించినను వారి స్వరము దానికి వినబడదు.",
    "6": "దేవా, వారి నోటిలోని పళ్లను విరుగగొట్టుము; యెహోవా, కొదమ సింహముల కోరలను ఊడగొట్టుము.",
    "7": "పారు నీళ్లవలె వారు గతించిపోవుదురు గాక; వారు తమ బాణములను సంధించునప్పుడు అవి ముక్కలు ముక్కలగును గాక.",
    "8": "నత్త కరిగిపోవునట్లు వారు కరిగిపోవుదురు గాక; పిండము సూర్యుని చూడక పోవునట్లు వారుందురు గాక.",
    "9": "మీ కుండలకు ముండ్ల కంపల సెగ తగులకమునుపే, పచ్చిగా నుండగానే, మండుచుండగానే ఆయన వాటిని ఎగురగొట్టును.",
    "10": "ప్రతీకారము జరుగుట చూచి నీతిమంతులు సంతోషించుదురు; భక్తిహీనుల రక్తములో వారు తమ పాదములు కడుగుకొందురు.",
    "11": "నిశ్చయముగా నీతిమంతులకు ఫలము కలుగుననియు, నిశ్చయముగా లోకములో తీర్పు తీర్చు దేవుడున్నాడనియు మనుష్యులు ఒప్పుకొందురు."
}
