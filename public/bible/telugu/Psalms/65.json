
{
    "1": "దేవా, సీయోనులో మౌనముగా ఉండుట నీకు స్తుతి చెల్లించుటయే; నీకు మ్రొక్కుబడి చెల్లింపబడును.",
    "2": "ప్రార్థన ఆలకించువాడా, సర్వశరీరులు నీ యొద్దకు వచ్చెదరు.",
    "3": "నా దోషములు నా మీద ప్రబలముగా ఉన్నవి; మా అతిక్రమముల నిమిత్తము నీవే ప్రాయశ్చిత్తము చేయుదువు.",
    "4": "నీ ఆవరణములలో నివసించునట్లు నీవు ఏర్పరచుకొని చేర్చుకొనువాడు ధన్యుడు; నీ పరిశుద్ధాలయము చేత, నీ మందిరములోని మేలు చేత మేము తృప్తి పొందుదుము.",
    "5": "మా రక్షణకర్తవగు దేవా, భూదిగంతముల నివాసులకందరికిని దూర సముద్రము మీద ఉన్నవారికిని ఆశ్రయస్పదమైనవాడా, నీతిని బట్టి భీకరమైన క్రియల చేత నీవు మాకు ఉత్తరమిచ్చుచున్నావు.",
    "6": "బలము ధరించుకొనినవాడై తన శక్తి చేత పర్వతములను స్థిరపరచువాడు ఆయనే.",
    "7": "సముద్రముల ఘోషను వాటి తరంగముల ఘోషను అన్యజనుల అల్లరిని ఆయన అణచివేయును.",
    "8": "నీ సూచక క్రియలను చూచి దిగంత నివాసులు భయపడుదురు; ఉదయాస్తమయముల ఉత్పత్తులను నీవు సంతోషపెట్టుచున్నావు.",
    "9": "నీవు భూమిని దర్శించి దాని తడిపి ఐశ్వర్యవంతముగా చేయుచున్నావు; దేవుని నది నీళ్లతో నిండియున్నది; నీవు భూమిని ఇట్లు సిద్ధపరచిన తరువాత వారికి ధాన్యము దయచేయుదువు.",
    "10": "దాని చాళ్లను విస్తారముగా తడిపి దాని గనిమలను చదును చేయుచున్నావు; వాన జల్లుల చేత దానిని మెత్తన చేయుచున్నావు, దాని మొలకలను ఆశీర్వదించుచున్నావు.",
    "11": "సంవత్సరమును నీ దయ కిరీటముగా ధరింపజేసియున్నావు; నీ జాడలలో సారము పొర్లి పారుచున్నది.",
    "12": "అరణ్యపు పచ్చిక బయళ్ల మీద అది పొర్లి పారుచున్నది; కొండలు ఆనందమును నడికట్టుగా కట్టుకొనియున్నవి.",
    "13": "పచ్చిక బయళ్లు మందలతో నిండియున్నవి; లోయలు ధాన్యముతో కప్పబడియున్నవి; అవి సంతోషముతో కేకలు వేయుచున్నవి, అవి గానము చేయుచున్నవి."
}
