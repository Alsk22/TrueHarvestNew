
{
    "1": "యెహోవా, మా ప్రభువా, భూమియందంతట నీ నామము ఎంత ప్రభావము గలది! నీ మహిమను ఆకాశములకు పైగా నీవు ఉంచియున్నావు.",
    "2": "శత్రువులను పగ తీర్చుకొనువారిని అణచివేయుటకై బాలుర యొక్కయు చంటిపిల్లల యొక్కయు స్తుతుల మూలమున నీవు ఒక దుర్గమును స్థాపించితివి.",
    "3": "నీ చేతి పనియైన నీ ఆకాశములను నీవు ఉంచిన చంద్రనక్షత్రములను నేను చూడగా",
    "4": "నీవు మనుష్యుని జ్ఞాపకము చేసికొనుటకు వాడు ఏపాటివాడు? నీవు నరపుత్రుని దర్శించుటకు వాడు ఏపాటివాడు?",
    "5": "దేవునికంటే వానిని కొంచెము తక్కువవానిగా చేసియున్నావు; మహిమ ప్రభావములతో వానికి కిరీటము ధరింపజేసియున్నావు.",
    "6": "నీ చేతి పనుల మీద వానికి అధికారము ఇచ్చియున్నావు;",
    "7": "గొర్రెలనన్నిటిని ఎడ్లనన్నిటిని అడవి జంతువులను ఆకాశ పక్షులను సముద్ర మత్స్యములను",
    "8": "సముద్ర మార్గములలో సంచరించువాటన్నిటిని నీవు వాని పాదముల క్రింద ఉంచియున్నావు.",
    "9": "యెహోవా, మా ప్రభువా, భూమియందంతట నీ నామము ఎంత ప్రభావము గలది!"
}
