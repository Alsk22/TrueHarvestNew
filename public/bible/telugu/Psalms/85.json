
{
    "1": "యెహోవా, నీవు నీ దేశమును కటాక్షించితివి; యాకోబు సంతతిని చెరలోనుండి రప్పించితివి.",
    "2": "నీ ప్రజల దోషమును పరిహరించితివి; వారి పాపమంతటిని కప్పివేసితివి.",
    "3": "నీ ఉగ్రత అంతటిని అణచుకొంటివి; నీ కోపాగ్నిలోనుండి నీవు మళ్ళితివి.",
    "4": "మా రక్షణకర్తవగు దేవా, మా వైపు తిరుగుము; మా మీద నీకున్న కోపమును చాలించుము.",
    "5": "నీవు నిత్యము మా మీద కోగించుదువా? తరతరములకు నీ కోపమును సాగనిచ్చుదువా?",
    "6": "నీ ప్రజలు నీ యందు సంతోషించునట్లు నీవు మమ్మును తిరిగి బ్రతికింపవా?",
    "7": "యెహోవా, నీ కృప మాకు కనపరచుము; నీ రక్షణ మాకు దయచేయుము.",
    "8": "దేవుడైన యెహోవా సెలవిచ్చునది నేను వినెదను; ఆయన తన ప్రజలతోను తన భక్తులతోను శుభ వచనములు పలికెను; వారు మరల బుద్ధిహీనులు కాకూడదు.",
    "9": "మన దేశములో మహిమ నివసించునట్లు ఆయన రక్షణ ఆయనకు భయపడువారికి సమీపముగా ఉన్నది.",
    "10": "కృపాసత్యములు ఒకదానినొకటి కలుసుకొనును; నీతి సమాధానములు ఒకదానినొకటి ముద్దుపెట్టుకొనును.",
    "11": "భూమిలోనుండి సత్యము మొలుచును; ఆకాశమునుండి నీతి చూచును.",
    "12": "యెహోవా ఉత్తమమైనదానిని అనుగ్రహించును; మన భూమి దాని పంటనిచ్చును.",
    "13": "నీతి ఆయనకు ముందుగా నడచును; ఆయన అడుగుజాడలలో అది మనలను నడిపించును."
}
