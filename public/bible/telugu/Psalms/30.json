
{
    "1": "యెహోవా, నేను నిన్ను ఘనపరచెదను, నీవు నన్ను పైకి లేవనెత్తితివి; నా శత్రువులను నా మీద సంతోషింపనియ్యలేదు.",
    "2": "యెహోవా నా దేవా, నేను నీకు మొరపెట్టగా నీవు నన్ను స్వస్థపరచితివి.",
    "3": "యెహోవా, పాతాళములోనుండి నా ప్రాణమును లేవనెత్తితివి; నేను గోతిలోనికి దిగిపోకుండ నీవు నన్ను బ్రతికించితివి.",
    "4": "యెహోవా భక్తులారా, ఆయనను కీర్తించుడి; ఆయన పరిశుద్ధమైన జ్ఞాపకార్థ నామమును బట్టి ఆయనను స్తుతించుడి.",
    "5": "ఆయన కోపము నిమిషమాత్రమే ఉండును; ఆయన దయ ఆయుష్కాలమంతయు నిలుచును; సాయంకాలమున ఏడ్పు వచ్చి రాత్రి ఉండినను ఉదయమున సంతోషము కలుగును.",
    "6": "నేను ఎన్నడును కదల్చబడనని నా క్షేమకాలమున అనుకొంటిని.",
    "7": "యెహోవా, నీ దయ చేతనే నీవు నా పర్వతమును స్థిరపరచితివి; నీవు నీ ముఖమును దాచుకొనినప్పుడు నేను కలవరపడితిని.",
    "8": "యెహోవా, నీకే మొరపెట్టితిని; యెహోవానే బతిమాలుకొంటిని.",
    "9": "నేను గోతిలోనికి దిగిపోయినయెడల నా ప్రాణమువలన ఏమి లాభము? మన్ను నిన్ను స్తుతించునా? నీ సత్యమును గూర్చి అది వివరించునా?",
    "10": "యెహోవా, ఆలకించుము, నన్ను కరుణించుము; యెహోవా, నాకు సహాయుడవై యుండుము.",
    "11": "నా అంగలార్పును నీవు నాట్యముగా మార్చితివి; నా గోనెపట్ట విడిపించి నీవు నన్ను సంతోషముతో కట్టితివి.",
    "12": "నా ఆత్మ మౌనముగా ఉండక నిన్ను కీర్తించునట్లు నీవు ఈలాగు చేసితివి; యెహోవా నా దేవా, నిత్యము నేను నీకు కృతజ్ఞతాస్తుతులు చెల్లించెదను."
}
