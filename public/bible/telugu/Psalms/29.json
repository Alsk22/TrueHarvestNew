
{
    "1": "దైవపుత్రులారా, యెహోవాకు ఆరోపించుడి; మహిమను బలమును యెహోవాకు ఆరోపించుడి.",
    "2": "యెహోవా నామమునకు తగిన మహిమను ఆయనకు ఆరోపించుడి; పరిశుద్ధాలంకారములు ధరించుకొని యెహోవాకు నమస్కారము చేయుడి.",
    "3": "యెహోవా స్వరము జలముల మీద వినబడుచున్నది; మహిమ గల దేవుడు ఉరుముచున్నాడు; మహా జలముల మీద యెహోవా సంచరించుచున్నాడు.",
    "4": "యెహోవా స్వరము బలమైనది; యెహోవా స్వరము ప్రభావము గలది.",
    "5": "యెహోవా స్వరము దేవదారు వృక్షములను విరుచును; యెహోవా లెబానోను దేవదారు వృక్షములను ముక్కలుగా విరుచును.",
    "6": "ఆయన వాటిని దూడలవలె గంతులు వేయించును; లెబానోనును షిర్యోనును గురుపోతు పిల్లలవలె గంతులు వేయించును.",
    "7": "యెహోవా స్వరము అగ్ని జ్వాలలను ప్రజ్వలింపజేయుచున్నది.",
    "8": "యెహోవా స్వరము అరణ్యమును కదలించుచున్నది; యెహోవా కాదేషు అరణ్యమును కదలించుచున్నాడు.",
    "9": "యెహోవా స్వరము లేళ్లను ఈనజేయును; అది అడవిని బోడి చేయును; ఆయన ఆలయములో ప్రతివాడును - మహిమ అని పలుకుచున్నాడు.",
    "10": "జలప్రళయము మీద యెహోవా ఆసీనుడాయెను; యెహోవా నిత్యము రాజుగా ఆసీనుడైయున్నాడు.",
    "11": "యెహోవా తన ప్రజలకు బలము అనుగ్రహించును; యెహోవా తన ప్రజలకు సమాధానము కలుగజేసి వారిని ఆశీర్వదించును."
}
