
{
    "1": "లోకమంతటి జనులారా, దేవునిగూర్చి ఉత్సాహధ్వని చేయుడి.",
    "2": "ఆయన నామ ప్రభావమును కీర్తించుడి; ఆయనకు ప్రభావము కలుగునట్లు స్తోత్రము చేయుడి.",
    "3": "దేవునితో ఇట్లు పలుకుడి - నీ కార్యములు ఎంత భీకరములు! నీ బలాతిశయమును బట్టి నీ శత్రువులు నీకు లొంగిపోవుదురు.",
    "4": "సర్వలోకము నీకు నమస్కరించి నిన్ను కీర్తించును; నీ నామమును కీర్తించును.",
    "5": "వచ్చి దేవుని కార్యములను చూడుడి; నరుల యెడల ఆయన జ జరిగించు క్రియలు భీకరములు.",
    "6": "ఆయన సముద్రమును పొడి నేలగా మార్చెను; జనులు నదిని కాలినడకన దాటిరి; అక్కడ మేము ఆయన యందు సంతోషించితివిు.",
    "7": "ఆయన తన పరాక్రమమువలన నిత్యము ఏలుచున్నాడు; ఆయన కన్నులు అన్యజనులను పరీక్షించుచున్నవి; ద్రోహులు తమ్మును తాము హెచ్చించుకొనకూడదు.",
    "8": "జనులారా, మా దేవుని స్తుతించుడి; ఆయన కీర్తిని వినిపించుడి.",
    "9": "ఆయన మన ప్రాణమును బ్రతుకునట్లు చేయుచున్నాడు; మన పాదములను తొట్రిల్లనియ్యడు.",
    "10": "దేవా, నీవు మమ్మును పరిశోధించితివి; వెండిని నిర్మలము చేయునట్లు మమ్మును నిర్మలము చేసితివి.",
    "11": "నీవు మమ్మును వలలో చిక్కించుకొంటివి; మా నడుమున బరువు కట్టితివి.",
    "12": "మనుష్యులను మా తలల మీద ఎక్కించితివి; మేము నిప్పులలోను నీళ్లలోను పడితివిు; అయినను నీవు సమృద్ధి గల స్థలమునకు మమ్మును రప్పించియున్నావు.",
    "13": "దహనబలులను తీసికొని నేను నీ మందిరములోనికి వచ్చెదను; నా మ్రొక్కుబళ్లు నీకు చెల్లించెదను.",
    "14": "నాకు శ్రమ కలిగినప్పుడు నా పెదవులు పలికిన మ్రొక్కుబళ్లు నా నోరు చెప్పిన మ్రొక్కుబళ్లు నేను చెల్లించెదను.",
    "15": "కొవ్వు వాటిని పొట్టేళ్ల ధూపమును నీకు దహనబలిగా అర్పించెదను; ఎడ్లను మేకపోతులను అర్పించెదను.",
    "16": "దేవుని యందు భయభక్తులు గలవారలారా, మీరందరు వచ్చి వినుడి; ఆయన నా కొరకు చేసిన కార్యములను నేను వివరించెదను.",
    "17": "నా నోటితో ఆయనకు మొరపెట్టితిని; నా నాలుకతో ఆయనను కీర్తించితిని.",
    "18": "నా హృదయములో నేను పాపమును లక్ష్యపెట్టినయెడల ప్రభువు నా మనవి వినకపోవును.",
    "19": "నిశ్చయముగా దేవుడు నా మనవి ఆలకించియున్నాడు; నా ప్రార్థన ధ్వనిని ఆయన వినియున్నాడు.",
    "20": "నా ప్రార్థనను త్రోసివేయక, నాయొద్దనుండి తన కృపను తొలగించక యున్న దేవుడు స్తుతింపబడును గాక."
}
