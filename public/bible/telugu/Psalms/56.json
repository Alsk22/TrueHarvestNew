
{
    "1": "దేవా, నన్ను కరుణించుము; మనుష్యులు నన్ను మింగివేయజూచుచున్నారు; దినమెల్ల పోరాడుచు వారు నన్ను బాధించుచున్నారు.",
    "2": "నా కొరకు పొంచియున్నవారు దినమెల్ల నన్ను మింగివేయజూచుచున్నారు; గర్వముతో నన్ను ఎదిరించువారు అనేకులు.",
    "3": "నాకు భయము సంభవించునప్పుడు నేను నిన్ను ఆశ్రయించెదను.",
    "4": "దేవునిబట్టి నేను ఆయన వాక్యమును కీర్తించెదను; దేవునియందు నమ్మికయుంచితిని, నేను భయపడను; శరీరులు నన్నేమి చేయగలరు?",
    "5": "దినమెల్ల వారు నా మాటలను అపార్థము చేసికొందురు; నాకు కీడు చేయవలెనని వారెల్లప్పుడును ఆలోచించుదురు.",
    "6": "వారు గుంపుకూడి పొంచియుందురు; నా ప్రాణము తీయగోరి నా అడుగుజాడలను కనిపెట్టుదురు.",
    "7": "వారు పాపము చేయుచు తప్పించుకొందురా? దేవా, కోపపడి జనములను పడద్రోయుము.",
    "8": "నా సంచారములను నీవు లెక్కించియున్నావు; నా కన్నీళ్లు నీ బుడ్డిలో ఉంచుము; అవి నీ కవిలెలో నున్నవి గదా?",
    "9": "నేను మొరపెట్టు దినమున నా శత్రువులు వెనుకకు తిరుగుదురు; దేవుడు నా పక్షమున నున్నాడని నాకు తెలియును.",
    "10": "దేవునిబట్టి నేను ఆయన వాక్యమును కీర్తించెదను; యెహోవానుబట్టి ఆయన వాక్యమును కీర్తించెదను.",
    "11": "దేవునియందు నమ్మికయుంచితిని, నేను భయపడను; నరులు నన్నేమి చేయగలరు?",
    "12": "దేవా, నీకు మ్రొక్కుకొనిన మ్రొక్కుబడులు నా మీద నున్నవి; నేను నీకు కృతజ్ఞతాస్తుతులు చెల్లించెదను.",
    "13": "మరణమునుండి నీవు నా ప్రాణమును తప్పించియున్నావు; దేవుని సన్నిధిని సజీవుల వెలుగులో నేను సంచరించునట్లు జారిపడకుండ నీవు నా పాదములను తప్పించియున్నావు."
}
