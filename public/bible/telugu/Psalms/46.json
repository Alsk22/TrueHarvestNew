
{
    "1": "దేవుడు మనకు ఆశ్రయమును దుర్గమునై యున్నాడు; ఆపత్కాలములలో ఆయన నమ్ముకొనదగిన సహాయకుడు.",
    "2": "కావున భూమి మార్పునొందినను, నడిసముద్రములలో పర్వతములు మునిగినను మనము భయపడము.",
    "3": "వాటి జలములు ఘోషించుచు నురుగు కట్టినను, ఆ పొంగునకు పర్వతములు కంపించినను మనము భయపడము.",
    "4": "ఒక నది కలదు, దాని కాలువలు దేవుని పట్టణమును సంతోషపరచుచున్నవి; సర్వోన్నతుని నివాసస్థలమును అవి సంతోషపరచుచున్నవి.",
    "5": "దేవుడు ఆ పట్టణములో నున్నాడు; దానికి చలనము లేదు; అరుణోదయమున దేవుడు దానికి సహాయము చేయుచున్నాడు.",
    "6": "అన్యజనులు అల్లరి రేపిరి; రాజ్యములు కదిలెను; ఆయన తన కంఠధ్వని వినిపించగా భూమి కరిగిపోయెను.",
    "7": "సైన్యములకు అధిపతియగు యెహోవా మనకు తోడైయున్నాడు; యాకోబు దేవుడు మనకు ఆశ్రయమైయున్నాడు.",
    "8": "యెహోవా కార్యములను వచ్చి చూడుడి; ఆయన భూమిమీద నాశనములు కలుగజేయువాడు.",
    "9": "ఆయన భూదిగంతములవరకు యుద్ధములు మాన్పువాడు; విల్లు విరుచువాడును బల్లెమును తెగనరుకువాడును ఆయనే; యుద్ధరథములను అగ్నిలో కాల్చివేయువాడు ఆయనే.",
    "10": "ఊరకుండుడి, నేనే దేవుడనని తెలిసికొనుడి; అన్యజనులలో నేను హెచ్చింపబడుదును; భూమిమీద నేను హెచ్చింపబడుదును.",
    "11": "సైన్యములకు అధిపతియగు యెహోవా మనకు తోడైయున్నాడు; యాకోబు దేవుడు మనకు ఆశ్రయమైయున్నాడు."
}
