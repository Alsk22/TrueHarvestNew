
{
    "1": "యెహోవా, నా మాటలకు చెవి యొగ్గుము; నా ధ్యానమును లక్ష్యపెట్టుము.",
    "2": "నా రాజా, నా దేవా, నా ఆర్తధ్వని ఆలకించుము; నిన్నే ప్రార్థించుచున్నాను.",
    "3": "యెహోవా, ఉదయమున నా కంఠస్వరము నీకు వినబడును; ఉదయమున నా ప్రార్థనను నీకు సమర్పించి కాచుకొనియుందును.",
    "4": "నీవు దుష్టత్వమును చూచి ఆనందించు దేవుడవు కావు; చెడుతనము నీ యొద్ద నివసింపదు.",
    "5": "డంబములు పలుకువారు నీ కన్నుల యెదుట నిలువలేరు; పాపము చేయువారందరు నీకు అసహ్యులు.",
    "6": "అబద్ధమాడువారిని నీవు నశింపజేయుదువు; కపటముండి నరహత్య చేయువారు యెహోవాకు అసహ్యులు.",
    "7": "నేనైతే నీ కృపాబాహుళ్యమును బట్టి నీ మందిరములో ప్రవేశించెదను; నీ యెడల భయభక్తులు కలిగి నీ పరిశుద్ధాలయము దిక్కు చూచి నమస్కరించెదను.",
    "8": "యెహోవా, నా కొరకు పొంచియున్నవారిని బట్టి నీ నీతిని అనుసరించి నన్ను నడిపింపుము; నీ మార్గమును నాకు సరాళము చేయుము.",
    "9": "వారి నోట యథార్థత లేదు, వారి అంతరంగము నాశనకరమైన గుంట; వారి గొంతుక తెరచిన సమాధి; తమ నాలుకతో వారు ఇచ్చకములాడుదురు.",
    "10": "దేవా, వారు అపరాధులని తీర్పు తీర్చుము; వారు తమ ఆలోచనలలో చిక్కుబడి పడిపోవుదురు గాక; వారు నీ మీద తిరుగుబాటు చేసిరి గనుక వారి అపరాధములను బట్టి వారిని వెలివేయుము.",
    "11": "నిన్ను ఆశ్రయించువారందరు సంతోషించుదురు; నీవే వారిని కాపాడుదువు గనుక వారు నిత్యము ఆనందగానము చేయుదురు; నీ నామమును ప్రేమించువారు నిన్ను గూర్చి ఉల్లాసించుదురు.",
    "12": "యెహోవా, నీవు నీతిమంతులను ఆశీర్వదించుదువు; కేడెముతో కప్పినట్లు దయతో వారిని కప్పుదువు."
}
