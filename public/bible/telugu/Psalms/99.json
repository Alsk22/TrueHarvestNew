
{
    "1": "యెహోవా రాజ్యము చేయుచున్నాడు, జనములు వణకును గాక; ఆయన కెరూబుల మధ్య ఆసీనుడైయున్నాడు, భూమి కదలును గాక.",
    "2": "సీయోనులో యెహోవా గొప్పవాడు; ఆయన సమస్త జనముల పైన హెచ్చియున్నాడు.",
    "3": "ఘనమైనదియు భయంకరమైనదియునగు నీ నామమును వారు స్తుతించుదురు గాక; ఆయన పరిశుద్ధుడు.",
    "4": "న్యాయమును ప్రేమించు రాజుయొక్క బలము ఇదియే; నీవు న్యాయమును స్థాపించువాడవు; యాకోబు సంతతివారి మధ్య నీతి న్యాయములను జరిగించువాడవు నీవే.",
    "5": "మన దేవుడైన యెహోవాను ఘనపరచుడి; ఆయన పాదపీఠమునొద్ద సాగిలపడుడి; ఆయన పరిశుద్ధుడు.",
    "6": "ఆయన యాజకులలో మోషే అహరోనులుండిరి; ఆయన నామమును బట్టి ప్రార్థన చేయువారిలో సమూయేలు ఉండెను; వారు యెహోవాకు మొరపెట్టగా ఆయన వారికి ఉత్తరమిచ్చెను.",
    "7": "మేఘస్తంభములోనుండి ఆయన వారితో మాటలాడెను; వారు ఆయన శాసనములను, ఆయన తమకిచ్చిన కట్టడను గైకొనిరి.",
    "8": "యెహోవా మా దేవా, నీవు వారికి ఉత్తరమిచ్చితివి; నీవు వారి క్రియలను బట్టి ప్రతికారము చేసినను, వారిని క్షమించిన దేవుడవు.",
    "9": "మన దేవుడైన యెహోవాను ఘనపరచుడి; ఆయన పరిశుద్ధ పర్వతమునొద్ద సాగిలపడుడి; మన దేవుడైన యెహోవా పరిశుద్ధుడు."
}
