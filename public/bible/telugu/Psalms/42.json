
{
    "1": "దుప్పి నీటివాగులకొరకు ఆశపడునట్లు దేవా, నీకొరకు నా ప్రాణము ఆశపడుచున్నది.",
    "2": "నా ప్రాణము దేవునికొరకు జీవముగల దేవునికొరకు తృష్ణగొనుచున్నది; దేవుని సన్నిధికి నేనెప్పుడు వచ్చెదను? ఆయన సన్నిధిని నేనెప్పుడు కనబడుదును?",
    "3": "నీ దేవుడు ఏమాయెనని జనులు నిత్యము నాతో అనుచుండగా రాత్రింబగళ్లు నా కన్నీళ్లే నాకు అన్నపానములేయెను.",
    "4": "జనసమూహముతో పండుగ ఆచరించుచున్నవారి సంతోష స్తుతిశబ్దములతో నేను దేవుని మందిరమునకు ఎట్లు నడిచివెళ్లితినో అది జ్ఞాపకము చేసికొనగా నా ప్రాణము నాలో కరగిపోవుచున్నది.",
    "5": "నా ప్రాణమా, నీవు ఏల క్రుంగియున్నావు? నాలో నీవేల తొందరపడుచున్నావు? దేవునియందు నిరీక్షణ యుంచుము; ఆయన రక్షణనుగూర్చి నేను ఇంకను ఆయనను స్తుతించెదను.",
    "6": "నా దేవా, నా ప్రాణము నాలో క్రుంగియున్నది; కావున యొర్దాను ప్రదేశమునుండియు హెర్మోను పర్వతమునుండియు మిసారు కొండనుండియు నేను నిన్ను జ్ఞాపకము చేసికొనుచున్నాను.",
    "7": "నీ జలధారల ధ్వనినిబట్టి అగాధము అగాధమును పిలుచుచున్నది; నీ అలలన్నియు నీ తరంగములన్నియు నా మీదుగా పొర్లి పారుచున్నవి.",
    "8": "అయినను పగటివేళ యెహోవా తన కృప కలుగ నాజ్ఞాపించును; రాత్రివేళ ఆయననుగూర్చిన కీర్తనయు నా జీవదాతయైన దేవునికి నేను చేయు ప్రార్థనయు నా యొద్ద నుండును.",
    "9": "నా ఆశ్రయదుర్గమైన దేవునితో నేను ఈలాగు మనవి చేయుచున్నాను - నీవు నన్నేల మరచితివి? శత్రువుల బాధచేత నేను ఏల దుఃఖించుచు సంచరింపవలసి వచ్చెను?",
    "10": "నీ దేవుడు ఏమాయెనని నా శత్రువులు దినమెల్ల నాతో అనుచుండగా వారు నన్ను నిందించుట నా ఎముకలు విరుగునట్లున్నది.",
    "11": "నా ప్రాణమా, నీవు ఏల క్రుంగియున్నావు? నాలో నీవేల తొందరపడుచున్నావు? దేవునియందు నిరీక్షణ యుంచుము. నా ముఖమునకు రక్షణకర్తయు నా దేవుడునైన ఆయనను నేను ఇంకను స్తుతించెదను."
}
