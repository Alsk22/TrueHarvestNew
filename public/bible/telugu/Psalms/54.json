
{
    "1": "దేవా, నీ నామమును బట్టి నన్ను రక్షించుము; నీ పరాక్రమమును బట్టి నా పక్షమున న్యాయము తీర్చుము.",
    "2": "దేవా, నా ప్రార్థన ఆలకించుము; నా నోటి మాటలకు చెవియొగ్గుము.",
    "3": "అన్యులు నా మీదికి లేచియున్నారు; బలాత్కారులు నా ప్రాణము తీయజూచుచున్నారు; వారు దేవుని తమ యెదుట ఉంచుకొనుటలేదు.",
    "4": "ఇదిగో దేవుడే నాకు సహాయకుడు; ప్రభువే నా ప్రాణమును ఆదరించువాడు.",
    "5": "నా కొరకు పొంచియున్నవారికి ఆయన కీడు చేయును; నీ సత్యమును బట్టి వారిని నిర్మూలము చేయుము.",
    "6": "సంతోషపూర్వకముగా నేను నీకు బలి అర్పించెదను; యెహోవా, నీ నామము స్తుతింపదగినది గనుక నేను దానికి కృతజ్ఞతాస్తుతులు చెల్లించెదను.",
    "7": "ఆయన నా ఆపదలన్నిటిలోనుండి నన్ను విడిపించియున్నాడు; నా శత్రువుల విషయమైన నా కోరిక నెరవేరుట నేను చూచియున్నాను."
}
