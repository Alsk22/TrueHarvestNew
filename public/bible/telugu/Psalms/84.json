
{
    "1": "సైన్యములకు అధిపతివగు యెహోవా, నీ నివాసములు ఎంత రమ్యములు!",
    "2": "యెహోవా మందిర ఆవరణములను చూడవలెనని నా ప్రాణము వాంఛించుచున్నది; అది సొమ్మసిల్లుచున్నది; నా హృదయమును నా శరీరమును జీవము గల దేవుని గూర్చి ఆనందగానము చేయుచున్నవి.",
    "3": "సైన్యములకు అధిపతివగు యెహోవా, నా రాజా, నా దేవా, నీ బలిపీఠములయొద్ద పిచ్చుకలకు నివాసము దొరికెను; పిల్లలు పెట్టుటకు వానకోవెలకు గూడు దొరికెను.",
    "4": "నీ మందిరములో నివసించువారు ధన్యులు; వారు నిత్యము నిన్ను స్తుతించుదురు.",
    "5": "నీవలన బలము నొందు మనుష్యులు ధన్యులు; యాత్ర చేయు మార్గములు వారికి ఇష్టములు.",
    "6": "వారు బాకా లోయలోబడి వెళ్లుచు దానిని జలమయముగా చేయుదురు; తొలకరి వాన దానిని దీవెనలతో కప్పును.",
    "7": "వారు నానాటికి బలము నొందుచు ప్రయాణము చేయుదురు; సీయోనులో దేవుని యెదుట కనబడుదురు.",
    "8": "యెహోవా, సైన్యములకు అధిపతివగు దేవా, నా ప్రార్థన ఆలకించుము; యాకోబు దేవా, చెవియొగ్గుము.",
    "9": "దేవా, మా కేడెమా, దృష్టించుము; నీవు అభిషేకించినవాని ముఖమును లక్ష్యపెట్టుము.",
    "10": "నీ ఆవరణములలో ఒక దినము గడుపుట వెయ్యి దినములకంటె శ్రేష్ఠము; భక్తిహీనుల గుడారములలో నివసించుటకంటె నా దేవుని మందిర ద్వారమునొద్ద నుండుట నాకు ఇష్టము.",
    "11": "దేవుడైన యెహోవా సూర్యుడును కేడెమునై యున్నాడు; యెహోవా కృపయు ఘనతయు అనుగ్రహించును; యథార్థముగా ప్రవర్తించువారికి ఆయన ఏ మేలును చేయక మానడు.",
    "12": "సైన్యములకు అధిపతివగు యెహోవా, నీ యందు నమ్మికయుంచువాడు ధన్యుడు."
}
