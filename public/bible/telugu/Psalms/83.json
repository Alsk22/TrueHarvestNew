
{
    "1": "దేవా, ఊరకుండకుము; దేవా, మౌనముగా ఉండకుము, అలికిడి చేయకుండ ఉండకుము.",
    "2": "ఇదిగో నీ శత్రువులు అల్లరి చేయుచున్నారు; నిన్ను ద్వేషించువారు తలలు ఎత్తుచున్నారు.",
    "3": "నీ ప్రజల మీద వారు కుయుక్తితో ఆలోచన చేయుచున్నారు; నీవు దాచినవారి మీద వారు ఆలోచన చేయుచున్నారు.",
    "4": "వారు జనాంగముగా ఉండకుండ వారిని సంహరించుదము రండి; ఇశ్రాయేలు పేరు ఇక జ్ఞాపకము చేయబడకుండ ఉండునట్లు చేయుదము రండి అని వారు చెప్పుకొందురు.",
    "5": "వారు ఏకమనస్సుతో ఆలోచన చేసిరి; వారు నీకు విరోధముగా నిబంధన చేసికొనిరి.",
    "6": "ఎదోమీయుల గుడారములు, ఇష్మాయేలీయులు, మోయాబీయులు, హగ్రీయులు,",
    "7": "గెబాలు, అమ్మోను, అమాలేకు, ఫిలిష్తియ, తూరు నివాసులు;",
    "8": "అష్షూరు వారితో కలిసెను; లోతు కుమారులకు వారు బాహుబలమైరి.",
    "9": "మిద్యానుకు చేసినట్లు వారికి చేయుము; కీషోను ఏటియొద్ద సీసెరాకును యాబీనుకును చేసినట్లు వారికి చేయుము.",
    "10": "వారు ఏన్దోరునొద్ద నశించిరి; వారు భూమికి పెంట ఆయిరి.",
    "11": "వారి అధికారులను ఓరేబు జెయేబులవలె చేయుము; వారి ప్రధానులనందరిని జెబహు సల్మన్నాలవలె చేయుము.",
    "12": "దేవుని నివాసములను మనము స్వాధీనపరచుకొందమని వారు చెప్పుకొనిరి.",
    "13": "నా దేవా, సుడిగాలికి తిరుగు ధూళివలెను, గాలికి కొట్టుకొనిపోవు పొట్టువలెను వారిని చేయుము.",
    "14": "అగ్ని అడవిని కాల్చునట్లు, మంట కొండలను రగిలించునట్లు",
    "15": "నీ తుఫానుతో వారిని తరుముము; నీ సుడిగాలితో వారిని భయపెట్టుము.",
    "16": "యెహోవా, వారు నీ నామమును వెదకునట్లు వారి ముఖములను అవమానముతో నింపుము.",
    "17": "వారు ఎల్లప్పుడు సిగ్గుపడి భయపడుదురు గాక; వారు అవమానము పొంది నశించుదురు గాక.",
    "18": "యెహోవా అను నామము గల నీవు మాత్రమే సర్వలోకమును ఏలు మహోన్నతుడవని వారు తెలిసికొందురు గాక."
}
