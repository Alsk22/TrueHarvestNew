
{
    "1": "నా శ్రమలో నేను యెహోవాకు మొరపెట్టితిని; ఆయన నాకు ఉత్తరమిచ్చెను.",
    "2": "యెహోవా, అబద్ధమాడు పెదవులనుండియు, మోసకరమైన నాలుక నుండియు నా ప్రాణమును విడిపించుము.",
    "3": "మోసకరమైన నాలుకా, ఆయన నీకేమి చేయును? ఇంకను నీకేమి చేయును?",
    "4": "బలవంతుని వాడిగల బాణములతోను, ఆరని నిప్పులతోను ఆయన నిన్ను కొట్టును.",
    "5": "అయ్యో, మెషెకులో నేను పరదేశినైతిని; కేదారు గుడారములయొద్ద నివసించుచున్నాను.",
    "6": "సమాధానమును ద్వేషించువాని యొద్ద నేను చిరకాలము నివసించితిని.",
    "7": "నేను సమాధానము కోరువాడను; నేను మాటలాడగా వారు యుద్ధమునకు సిద్ధపడుదురు."
}
