
{
    "1": "దేవుడు లేడని బుద్ధిహీనులు తమ హృదయములో అనుకొందురు; వారు చెడిపోయినవారు, అసహ్యకార్యములు చేయుదురు; మేలు చేయువాడొకడును లేడు.",
    "2": "వివేకము కలిగి దేవుని వెదకువారు కలరేమో అని యెహోవా ఆకాశమునుండి చూచి నరులను పరిశీలించెను.",
    "3": "వారందరు దారి తొలగి ఏకముగా చెడిపోయిరి; మేలు చేయువాడు లేడు, ఒక్కడైనను లేడు.",
    "4": "యెహోవాకు ప్రార్థన చేయక ఆహారము మింగునట్లు నా ప్రజలను మింగుచు, పాపము చేయువారందరికిని తెలివి లేదా?",
    "5": "అక్కడ వారు భయపడనక్కరలేని చోట భయపడిరి; ఏలయనగా దేవుడు నీతిమంతుల తరములో ఉన్నాడు.",
    "6": "బాధపడువారి ఆలోచనను మీరు తృణీకరించుదురు; అయితే యెహోవా వారికి ఆశ్రయము.",
    "7": "సీయోనులోనుండి ఇశ్రాయేలుకు రక్షణ కలుగును గాక; యెహోవా చెరలోనున్న తన ప్రజలను రప్పించునప్పుడు యాకోబు హర్షించును, ఇశ్రాయేలు సంతోషించును."
}
