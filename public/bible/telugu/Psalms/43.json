
{
    "1": "దేవా, నాకు న్యాయము తీర్చుము; భక్తిలేని జనులపక్షమున నా వ్యాజ్యెమును వాదించుము; కపటము కలిగి అన్యాయముగా తీర్పు తీర్చు జనుల చేతిలోనుండి నన్ను తప్పించుము.",
    "2": "నాకు ఆశ్రయదుర్గమైన దేవుడవు నీవే, నన్నేల విడనాడితివి? శత్రువుల బాధచేత నేను ఏల దుఃఖించుచు సంచరింపవలసివచ్చెను?",
    "3": "నీ వెలుగును నీ సత్యమును బయలుదేరజేయుము; అవి నాకు త్రోవ చూపును గాక; అవి నీ పరిశుద్ధ పర్వతమునకును నీ నివాసస్థలమునకును నన్ను తోడుకొని వచ్చును గాక.",
    "4": "అప్పుడు నేను దేవుని బలిపీఠమునొద్దకు, నాకు ఆనంద సంతోషములు కలుగజేయు దేవునియొద్దకు చేరెదను; దేవా, నా దేవా, సితారా వాయించుచు నీకు కృతజ్ఞతాస్తుతులు చెల్లించెదను.",
    "5": "నా ప్రాణమా, నీవు ఏల క్రుంగియున్నావు? నాలో నీవేల తొందరపడుచున్నావు? దేవునియందు నిరీక్షణ యుంచుము; నా ముఖమునకు రక్షణకర్తయు నా దేవుడునగు ఆయనను నేను ఇంకను స్తుతించెదను."
}
