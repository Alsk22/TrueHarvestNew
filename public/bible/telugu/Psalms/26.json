
{
    "1": "యెహోవా, నేను యథార్థవంతుడనై ప్రవర్తించుచున్నాను; నాకు తీర్పు తీర్చుము; ఏమియు సందేహపడకుండ నేను యెహోవా యందు నమ్మిక యుంచియున్నాను.",
    "2": "యెహోవా, నన్ను పరిశీలించుము, నన్ను పరీక్షించుము; నా అంతరింద్రియములను నా హృదయమును పరిశోధించుము.",
    "3": "నీ కృప నా కన్నుల యెదుట ఉన్నది; నీ సత్యమును అనుసరించి నడుచుకొనుచున్నాను.",
    "4": "పనికిమాలినవారితో నేను కూర్చుండుట లేదు; వేషధారులతో పొందు చేయను.",
    "5": "దుష్టుల సంఘము నాకు అసహ్యము; భక్తిహీనులతో నేను కూర్చుండను.",
    "6": "నా చేతులు శుద్ధము చేసికొందును; యెహోవా, నీ బలిపీఠము చుట్టు ప్రదక్షిణము చేసెదను.",
    "7": "కృతజ్ఞతాస్తుతులు బిగ్గరగా చెల్లించెదను; నీ ఆశ్చర్యకార్యములన్నిటిని వివరించెదను.",
    "8": "యెహోవా, నీ నివాస మందిరమును, నీ మహిమ నిలుచు స్థలమును నేను ప్రేమించుచున్నాను.",
    "9": "పాపులతో నా ప్రాణమును, నరహంతకులతో నా జీవమును చేర్చకుము.",
    "10": "వారి చేతులలో దుష్కార్యములున్నవి; వారి కుడి చెయ్యి లంచములతో నిండియున్నది.",
    "11": "నేనైతే యథార్థవంతుడనై ప్రవర్తించుచున్నాను; నన్ను విడిపించి నన్ను కరుణించుము.",
    "12": "చదునైన స్థలమందు నా పాదము నిలిచియున్నది; సమాజములలో నేను యెహోవాను స్తుతించెదను."
}
