
{
    "1": "మాకు కాదు యెహోవా, మాకు కాదు; నీ కృపాసత్యములను బట్టి నీ నామమునకే మహిమ కలుగును గాక.",
    "2": "వారి దేవుడు ఎక్కడ ఉన్నాడని అన్యజనులు ఎందుకు పలుకవలెను?",
    "3": "మన దేవుడు ఆకాశమందున్నాడు; తనకిష్టమైనదంతయు ఆయన చేయుచున్నాడు.",
    "4": "వారి విగ్రహములు వెండి బంగారువి; అవి మనుష్యుల చేతిపనులు.",
    "5": "వాటికి నోరున్నది గాని పలుకవు; కన్నులున్నవి గాని చూడవు;",
    "6": "చెవులున్నవి గాని వినవు; ముక్కులున్నవి గాని వాసన చూడవు;",
    "7": "చేతులున్నవి గాని ముట్టుకొనవు; పాదములున్నవి గాని నడవవు; గొంతుకతో అవి పలుకవు.",
    "8": "వాటిని చేయువారును, వాటియందు నమ్మిక యుంచువారందరును వాటివలెనే యుందురు.",
    "9": "ఇశ్రాయేలూ, యెహోవాను నమ్ముకొనుము; ఆయనే వారికి సహాయము, వారికి కేడెము.",
    "10": "అహరోను వంశస్థులారా, యెహోవాను నమ్ముకొనుడి; ఆయనే వారికి సహాయము, వారికి కేడెము.",
    "11": "యెహోవా యందు భయభక్తులు గలవారలారా, యెహోవాను నమ్ముకొనుడి; ఆయనే వారికి సహాయము, వారికి కేడెము.",
    "12": "యెహోవా మనలను మరువక జ్ఞాపకము చేసికొనెను; ఆయన ఆశీర్వదించును; ఆయన ఇశ్రాయేలు వంశస్థులను ఆశీర్వదించును; ఆయన అహరోను వంశస్థులను ఆశీర్వదించును.",
    "13": "పిన్నలనేమి పెద్దలనేమి తన యందు భయభక్తులు గలవారిని యెహోవా ఆశీర్వదించును.",
    "14": "యెహోవా మిమ్మును, మిమ్మును మీ పిల్లలను వృద్ధి చేయును.",
    "15": "భూమ్యాకాశములను సృజించిన యెహోవా చేత మీరు ఆశీర్వదింపబడినవారు.",
    "16": "ఆకాశములు యెహోవా వశము; భూమిని ఆయన నరులకు ఇచ్చెను.",
    "17": "మృతులును, మౌనమందు దిగిపోవువారందరును యెహోవాను స్తుతింపరు.",
    "18": "మనమైతే ఇది మొదలుకొని నిత్యము యెహోవాను స్తుతించెదము. యెహోవాను స్తుతించుడి."
}
