
{
    "1": "ఆపత్కాలమున యెహోవా నీకు ఉత్తరమిచ్చును గాక; యాకోబు దేవుని నామము నిన్ను ఉద్ధరించును గాక.",
    "2": "పరిశుద్ధ స్థలములోనుండి ఆయన నీకు సహాయము చేయును గాక; సీయోనులోనుండి నిన్ను ఆదుకొనును గాక.",
    "3": "నీ నైవేద్యములన్నిటిని ఆయన జ్ఞాపకము చేసికొనును గాక; నీ దహనబలిని అంగీకరించును గాక.",
    "4": "నీ కోరికను సిద్ధింపజేసి నీ ఆలోచన యావత్తును సఫలపరచును గాక.",
    "5": "నీ రక్షణను బట్టి మేము జయధ్వని చేసెదము; మా దేవుని నామమున మా ధ్వజములను ఎత్తుదుము; యెహోవా నీ విన్నపములన్నిటిని నెరవేర్చును గాక.",
    "6": "యెహోవా తన అభిషిక్తుని రక్షించునని నాకిప్పుడు తెలియును; తన కుడి చేతి రక్షణ కార్యముల బలము చేత తన పరిశుద్ధ ఆకాశమునుండి ఆయన అతనికి ఉత్తరమిచ్చును.",
    "7": "కొందరు రథములను బట్టియు, కొందరు గుఱ్ఱములను బట్టియు అతిశయపడుదురు; మనమైతే మన దేవుడైన యెహోవా నామమును బట్టి అతిశయపడుదుము.",
    "8": "వారు క్రుంగి పడియున్నారు; మనము లేచి చక్కగా నిలుచుచున్నాము.",
    "9": "యెహోవా, రక్షించుము; మేము మొరపెట్టునప్పుడు రాజు మాకు ఉత్తరమిచ్చును గాక."
}
