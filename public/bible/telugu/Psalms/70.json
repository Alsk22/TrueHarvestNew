
{
    "1": "దేవా, నన్ను విడిపించుటకు త్వరపడుము; యెహోవా, నాకు సహాయము చేయుటకు త్వరపడుము.",
    "2": "నా ప్రాణము తీయగోరువారు సిగ్గుపడి అవమానము పొందుదురు గాక; నాకు కీడు చేయ గోరువారు వెనుకకు మళ్లింపబడి లజ్జపడుదురు గాక.",
    "3": "ఆహా, ఆహా అని పలుకువారు తమ సిగ్గును బట్టి వెనుకకు మళ్లుదురు గాక.",
    "4": "నిన్ను వెదకువారందరు నీ యందు ఉల్లాసించి సంతోషించుదురు గాక; నీ రక్షణను ప్రేమించువారు - దేవుడు మహిమపరచబడును గాక అని నిత్యము చెప్పుకొందురు గాక.",
    "5": "నేను బాధపడి దరిద్రుడనైతిని; దేవా, నా యొద్దకు త్వరగా రమ్ము; నాకు సహాయుడవు నీవే, నన్ను విడిపించువాడవు నీవే; యెహోవా, ఆలస్యము చేయకుము."
}
