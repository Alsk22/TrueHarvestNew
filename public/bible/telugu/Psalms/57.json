
{
    "1": "నన్ను కరుణించుము దేవా నన్ను కరుణించుము; నేను నిన్ను ఆశ్రయించుచున్నాను; ఈ ఆపదలు గడచిపోవువరకు నీ రెక్కల నీడను ఆశ్రయించెదను.",
    "2": "మహోన్నతుడైన దేవునికి, నా పక్షమున కార్యము సఫలము చేయు దేవునికి నేను మొరపెట్టుచున్నాను.",
    "3": "నన్ను మింగివేయజూచువారు నన్ను నిందించునప్పుడు ఆయన ఆకాశమునుండి ఆజ్ఞనిచ్చి నన్ను రక్షించును; దేవుడు తన కృపాసత్యములను పంపును.",
    "4": "నా ప్రాణము సింహముల మధ్య నున్నది; నేను మండుచున్నవారి మధ్య, అనగా కోరలు ఈటెలును అంబులును, నాలుక వాడిగల కత్తియునైన నరుల మధ్య పండుకొనియున్నాను.",
    "5": "దేవా, ఆకాశముకంటె ఎత్తుగా నీవు హెచ్చింపబడుదువు గాక; నీ మహిమ సర్వభూమిమీద వ్యాపించును గాక.",
    "6": "నా అడుగులకు వారు వల సిద్ధపరచిరి; నా ప్రాణము క్రుంగిపోయెను; నా యెదుట గుంట త్రవ్వి తామే దానిలో పడిరి.",
    "7": "నా హృదయము నిబ్బరముగా నున్నది దేవా, నా హృదయము నిబ్బరముగా నున్నది; నేను పాడుచు స్తుతిగానము చేసెదను.",
    "8": "నా ఆత్మ, మేల్కొనుము; స్వరమండలమా, సితారా, మేల్కొనుడి; నేను వేకువనే మేల్కొనెదను.",
    "9": "ప్రభువా, ప్రజలలో నేను నిన్ను స్తుతించెదను; జనములలో నిన్ను కీర్తించెదను.",
    "10": "నీ కృప ఆకాశమునంటునంత గొప్పది; నీ సత్యము మేఘములంటునంత గొప్పది.",
    "11": "దేవా, ఆకాశముకంటె ఎత్తుగా నీవు హెచ్చింపబడుదువు గాక; నీ మహిమ సర్వభూమిమీద వ్యాపించును గాక."
}
