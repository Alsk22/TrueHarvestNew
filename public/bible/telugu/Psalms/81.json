
{
    "1": "మనకు బలమైయున్న దేవునికి ఉత్సాహగానము చేయుడి; యాకోబు దేవునికి ఆర్భాటము చేయుడి.",
    "2": "కీర్తన ఎత్తుడి, తంబురను వాయించుడి; ఇంపైన సితారాను స్వరమండలమును వాయించుడి.",
    "3": "అమావాస్యనాడు, పౌర్ణమినాడు, మన పండుగ దినమున బూర ఊదుడి.",
    "4": "ఇది ఇశ్రాయేలుకు కట్టడ; యాకోబు దేవుని న్యాయవిధి.",
    "5": "ఆయన ఐగుప్తు దేశము మీదకి దండెత్తి వెళ్ళినప్పుడు యోసేపు సంతతిలో దీనిని సాక్ష్యముగా నియమించెను. అక్కడ నాకు తెలియని భాష నేను వింటిని.",
    "6": "వాని భుజము మీదనుండి బరువును నేను తీసివేసితిని; వాని చేతులు గంప మోయకుండ విడుదల నొందెను.",
    "7": "ఆపదలో నీవు మొరపెట్టితివి, నేను నిన్ను విడిపించితిని; ఉరుము గల మరుగుచోటులోనుండి నేను నీకు ఉత్తరమిచ్చితిని; మెరీబా జలముల యొద్ద నేను నిన్ను పరీక్షించితిని.",
    "8": "నా ప్రజలారా, వినుడి, నేను మీకు సాక్ష్యమిచ్చెదను; ఇశ్రాయేలూ, నీవు నా మాట వినినయెడల ఎంత మేలు!",
    "9": "నీలో అన్య దేవత ఉండకూడదు; అన్య దేవతకు నీవు నమస్కరింపకూడదు.",
    "10": "నేను నీ దేవుడనైన యెహోవాను; ఐగుప్తు దేశములోనుండి నిన్ను రప్పించినవాడను నేనే; నీ నోరు బాగుగా తెరువుము, నేను దానిని నింపెదను.",
    "11": "అయితే నా ప్రజలు నా మాట వినకపోయిరి; ఇశ్రాయేలు నా మాట ఒప్పుకొనకపోయెను.",
    "12": "కాబట్టి నేను వారిని వారి హృదయ కాఠిన్యమునకు విడిచిపెట్టితిని; వారు తమ స్వకీయ ఆలోచనల చొప్పున నడుచుకొనిరి.",
    "13": "అయ్యో, నా ప్రజలు నా మాట వినినయెడల, ఇశ్రాయేలు నా మార్గములలో నడిచినయెడల ఎంత మేలు!",
    "14": "అప్పుడు నేను వారి శత్రువులను అణచివేయుదును; వారి విరోధుల మీదికి నా చెయ్యి త్రిప్పుదును.",
    "15": "యెహోవాను ద్వేషించువారు ఆయనకు లోబడినట్లు నటించుదురు; అయితే వారికి కలుగు శిక్ష నిత్యము ఉండును.",
    "16": "ఆయన గోధుమల పంటలో శ్రేష్ఠమైనదానితో వారిని పోషించును; కొండతేనెతో నిన్ను తృప్తిపరచును."
}
