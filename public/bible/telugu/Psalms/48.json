
{
    "1": "మన దేవుని పట్టణమందు ఆయన పరిశుద్ధ పర్వతమందు యెహోవా గొప్పవాడును బహు కీర్తనీయుడునై యున్నాడు.",
    "2": "ఉత్తర దిక్కున నున్న సీయోను పర్వతము రమ్యమైన ఎత్తు గలదై సర్వభూమికి సంతోషకరముగా నున్నది; అది మహారాజు పట్టణము.",
    "3": "దాని నగరులలో దేవుడు ఆశ్రయముగా ప్రత్యక్షమగుచున్నాడు.",
    "4": "రాజులు కూడివచ్చిరి; వారు ఏకముగా కూడి వచ్చిరి.",
    "5": "వారు దానిని చూడగానే ఆశ్చర్యపడిరి; భ్రమపడి ఠావు తెలియక పారిపోయిరి.",
    "6": "అక్కడ వారికి వణకు పుట్టెను; ప్రసవించు స్త్రీకి వేదన కలుగునట్లు వారికి వేదన కలిగెను.",
    "7": "తూర్పు గాలిచేత నీవు తార్షీషు ఓడలను పగులగొట్టుచున్నావు.",
    "8": "సైన్యములకు అధిపతియగు యెహోవా పట్టణమందు, మన దేవుని పట్టణమందు మేము వినినట్టే మేము చూచియున్నాము; దేవుడు నిత్యము దానిని స్థిరపరచును.",
    "9": "దేవా, నీ ఆలయమునందు నీ కృపను మేము ధ్యానించుచున్నాము.",
    "10": "దేవా, నీ నామము ఎట్టిదో నీ కీర్తియు అట్టిదే; అది భూదిగంతములవరకు వ్యాపించియున్నది; నీ దక్షిణహస్తము నీతితో నిండియున్నది.",
    "11": "నీ న్యాయవిధులనుబట్టి సీయోను పర్వతము సంతోషించును గాక; యూదా కుమార్తెలు ఆనందించుదురు గాక.",
    "12": "సీయోను చుట్టు తిరుగుడి; దాని చుట్టు సంచరించుడి; దాని బురుజులను లెక్కించుడి.",
    "13": "రాబోవు తరమున చెప్పునట్లు దాని ప్రాకారములను నిదానించి చూడుడి; దాని నగరులను పరికించుడి.",
    "14": "ఈ దేవుడు సదాకాలము మనకు దేవుడైయున్నాడు; మరణము వరకు ఆయన మనలను నడిపించును."
}
