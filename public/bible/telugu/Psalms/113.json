
{
    "1": "యెహోవాను స్తుతించుడి; యెహోవా సేవకులారా, స్తుతించుడి; యెహోవా నామమును స్తుతించుడి.",
    "2": "ఇది మొదలుకొని నిత్యము యెహోవా నామము సన్నుతింపబడును గాక.",
    "3": "సూర్యోదయము మొదలుకొని సూర్యాస్తమయము వరకు యెహోవా నామము స్తుతింపబడదగినది.",
    "4": "యెహోవా అన్యజనులందరి పైన హెచ్చినవాడు; ఆయన మహిమ ఆకాశమునకంటె ఉన్నతమైనది.",
    "5": "మన దేవుడైన యెహోవాను పోలినవాడెవడు? ఆయన ఉన్నతమందు ఆసీనుడైయున్నాడు;",
    "6": "ఆయన భూమ్యాకాశములను వంగి చూచుచున్నాడు.",
    "7": "ఆయన నేలమీదనుండి దరిద్రులను లేవనెత్తును; పెంటకుప్ప మీదనుండి బీదలను పైకెత్తును.",
    "8": "ప్రధానులతోను, తన ప్రజల ప్రధానులతోను వారిని కూర్చుండబెట్టును.",
    "9": "ఆయన గొడ్రాలిని ఇంటి కాపురస్తురాలిగాను, కుమారుల సంతోషము గల తల్లిగాను చేయును. యెహోవాను స్తుతించుడి."
}
