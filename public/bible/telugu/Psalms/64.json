
{
    "1": "దేవా, నేను మొరపెట్టునప్పుడు నా మనవి ఆలకించుము; శత్రువులవలని భయమునుండి నా ప్రాణమును కాపాడుము.",
    "2": "దుష్టుల రహస్య ఆలోచననుండి, పాపము చేయువారి అల్లరినుండి నన్ను దాచుము.",
    "3": "ఖడ్గమువలె వారు తమ నాలుకలను పదునుపెట్టియున్నారు; కఠినమైన మాటలను బాణములుగా సంధించియున్నారు.",
    "4": "యథార్థవంతులను ఏమరుపాటున కొట్టవలెనని, వారు భయపడక హఠాత్తుగా వారిని కొట్టుదురు.",
    "5": "వారు దుష్కార్యము చేయుటకు తమను తాము బలపరచుకొందురు; ఉరులు రహస్యముగా ఒడ్డుటను గూర్చి మాటలాడుకొందురు; మనలను ఎవరు చూచెదరని చెప్పుకొందురు.",
    "6": "వారు దుష్కార్యములను కనిపెట్టుదురు; మేము కనుగొంటిమి, ఉపాయము సిద్ధమైయున్నదని వారందురు; వారిలో ప్రతివాని అంతరంగమును హృదయమును అగాధములు.",
    "7": "అయితే దేవుడు వారిని బాణముతో కొట్టును; వారు హఠాత్తుగా గాయపరచబడుదురు.",
    "8": "వారు కూలుదురు; వారి నాలుకలే వారికి విరోధముగా ఉండును; వారిని చూచువారందరు తలడిరచుదురు.",
    "9": "మనుష్యులందరు భయపడి దేవుని కార్యమును తెలియజేయుదురు; ఆయన కార్యమును వారు బాగుగా ఆచోచించుదురు.",
    "10": "నీతిమంతులు యెహోవా యందు సంతోషించి ఆయనను ఆశ్రయించుదురు; యథార్థహృదయులందరు అతిశయించుదురు."
}
