
{
    "1": "యెహోవా, నీ గుడారములో అతిథిగా ఉండదగినవాడెవడు? నీ పరిశుద్ధ పర్వతము మీద నివసింపదగినవాడెవడు?",
    "2": "యథార్థమైన ప్రవర్తన కలిగి నీతిని అనుసరించుచు హృదయపూర్వకముగా నిజము పలుకువాడే.",
    "3": "అట్టివాడు నాలుకతో కొండెము చెప్పడు, తన చెలికానికి కీడు చేయడు, తన పొరుగువాని మీద నింద మోపడు.",
    "4": "అతని దృష్టికి నీచుడు అసహ్యుడు; అతడు యెహోవా యందు భయభక్తులు గలవారిని సన్మానించును; అతడు ప్రమాణము చేయగా నష్టము కలిగినను మాట తప్పడు.",
    "5": "తన ద్రవ్యమును వడ్డీకి ఇయ్యడు; నిరపరాధిని చెరుపుటకై లంచము పుచ్చుకొనడు; ఈ ప్రకారము చేయువాడు ఎన్నడును కదల్చబడడు."
}
