
{
    "1": "నా ప్రాణమా, యెహోవాను సన్నుతించుము; నా అంతరంగముననున్న సమస్తమా, ఆయన పరిశుద్ధ నామమును సన్నుతించుము.",
    "2": "నా ప్రాణమా, యెహోవాను సన్నుతించుము; ఆయన చేసిన ఉపకారములలో దేనిని మరువకుము.",
    "3": "ఆయన నీ దోషములన్నిటిని క్షమించువాడు; నీ సంకటములన్నిటిని కుదుర్చువాడు.",
    "4": "సమాధిలోనుండి నీ ప్రాణమును విమోచించుచున్నాడు; కరుణాకటాక్షములను నీకు కిరీటముగా ఉంచుచున్నాడు.",
    "5": "పక్షిరాజువలే నీ యౌవనము క్రొత్తదగుచుండునట్లు మేలుతో నీ హృదయమును తృప్తిపరచుచున్నాడు.",
    "6": "యెహోవా నీతి క్రియలను, బాధింపబడువారికందరికి న్యాయమును జరిగించును.",
    "7": "ఆయన తన మార్గములను మోషేకు తెలియజేసెను; తన క్రియలను ఇశ్రాయేలు ప్రజలకు తెలియజేసెను.",
    "8": "యెహోవా దయయు కనికరమును గలవాడు; ఆయన దీర్ఘశాంతుడు, కృపాసమృద్ధుడు.",
    "9": "ఆయన ఎల్లప్పుడు వ్యాజ్యెమాడువాడు కాడు; ఆయన నిత్యము కోపించువాడు కాడు.",
    "10": "మన పాపములను బట్టి మనకు ప్రతికారము చేయలేదు; మన దోషములను బట్టి మనకు ప్రతిఫలమియ్యలేదు.",
    "11": "భూమికి ఆకాశము ఎంత ఉన్నతముగా ఉన్నదో ఆయన యందు భయభక్తులు గలవారి యెడల ఆయన కృప అంత అధికముగా ఉన్నది.",
    "12": "పడమటికి తూర్పు ఎంత దూరమో ఆయన మన అతిక్రమములను మనకు అంత దూరమురపరచియున్నాడు.",
    "13": "తండ్రి తన కుమారుల యెడల జాలిపడునట్లు యెహోవా తన యందు భయభక్తులు గలవారి యెడల జాలిపడును.",
    "14": "మనము నిర్మింపబడిన రీతి ఆయనకు తెలియును; మనము మంటివారమని ఆయన జ్ఞాపకము చేసికొనుచున్నాడు.",
    "15": "నరుని ఆయుష్కాలము గడ్డివలె నున్నది; అడవి పువ్వు పూయునట్లు వాడు పూయును.",
    "16": "దానిమీద గాలి వీచగా అది లేకపోవును; ఆ మీదట దాని స్థలము దానిని ఎరుగదు.",
    "17": "యెహోవా యందు భయభక్తులు గలవారి మీద ఆయన కృప యుగయుగములుండును; ఆయన నీతి వారికి పిల్లల పిల్లల తరమునకు ఉండును.",
    "18": "ఆయన నిబంధనను గైకొనుచు, ఆయన కట్టడలను అనుసరించి నడుచుకొనువారి మీద అది ఉండును.",
    "19": "యెహోవా ఆకాశమందు తన సింహాసనమును స్థిరపరచియున్నాడు; ఆయన అన్నిటిని ఏలుచున్నాడు.",
    "20": "యెహోవా దూతలారా, ఆయన ఆజ్ఞకు లోబడి ఆయన వాక్యమును నెరవేర్చు బలశాలులారా, ఆయనను సన్నుతించుడి.",
    "21": "యెహోవా సైన్యములారా, ఆయన చిత్తమును నెరవేర్చు ఆయన సేవకులారా, మీరందరు ఆయనను సన్నుతించుడి.",
    "22": "యెహోవా ఏలుచున్న స్థలములన్నిటిలోనున్న ఆయన సర్వకార్యములారా, ఆయనను సన్నుతించుడి; నా ప్రాణమా, యెహోవాను సన్నుతించుము."
}
