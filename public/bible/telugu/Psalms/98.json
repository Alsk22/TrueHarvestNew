
{
    "1": "యెహోవాకు క్రొత్త కీర్తన పాడుడి; ఆయన ఆశ్చర్యకార్యములను చేసియున్నాడు; ఆయన దక్షిణహస్తము, ఆయన పరిశుద్ధ బాహువు ఆయనకు విజయము కలుగజేసెను.",
    "2": "యెహోవా తన రక్షణను వెల్లడిచేసియున్నాడు; అన్యజనుల యెదుట తన నీతిని బయలుపరచియున్నాడు.",
    "3": "ఇశ్రాయేలు ఇంటివారి యెడల ఆయన తన కృపను తన విశ్వాస్యతను జ్ఞాపకము చేసికొనియున్నాడు; భూదిగంత నివాసులందరు మన దేవుని రక్షణను చూచిరి.",
    "4": "సర్వలోక నివాసులారా, యెహోవాను బట్టి ఉత్సాహధ్వని చేయుడి; బిగ్గరగా పాడుచు స్తుతిగానము చేయుడి.",
    "5": "సితారాతో యెహోవాను కీర్తించుడి; సితారాతోను గాన స్వరముతోను కీర్తించుడి.",
    "6": "బూరలతోను కొమ్ముల ధ్వనితోను రాజైన యెహోవా సన్నిధిని సంతోషధ్వని చేయుడి.",
    "7": "సముద్రమును దాని సంపూర్ణతయు ఘోషించును గాక; లోకమును దాని నివాసులును ఘోషించుదురు గాక.",
    "8": "యెహోవా సన్నిధిని నదులు చప్పట్లు కొట్టును గాక; కొండలు ఏకముగా ఉత్సాహధ్వని చేయును గాక.",
    "9": "ఆయన భూమికి తీర్పు తీర్చ వచ్చుచున్నాడు; ఆయన నీతితో లోకమునకును, న్యాయముతో జనములకును తీర్పు తీర్చును."
}
