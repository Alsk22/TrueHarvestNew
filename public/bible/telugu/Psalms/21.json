
{
    "1": "యెహోవా, నీ బలమును బట్టి రాజు సంతోషించుచున్నాడు; నీ రక్షణను బట్టి అతడు ఎంతో హర్షించుచున్నాడు.",
    "2": "అతని మనోవాంఛను నీవు తీర్చియున్నావు; అతని పెదవుల విన్నపమును నీవు మానలేదు.",
    "3": "శ్రేష్ఠమైన ఆశీర్వాదములతో నీవు అతనిని ఎదుర్కొనుచున్నావు; అతని తలమీద అపరంజి కిరీటమును నీవు ఉంచియున్నావు.",
    "4": "ఆయుష్షు నిమ్మని అతడు నిన్నడుగగా నీవు దానిని అతనికి దయచేసితివి; సదాకాలము నిలుచు దీర్ఘాయువును నీవు దయచేసితివి.",
    "5": "నీ రక్షణవలన అతనికి గొప్ప మహిమ కలిగెను; గౌరవ ప్రభావములను నీవు అతనికి ధరింపజేసియున్నావు.",
    "6": "నీవు అతనిని నిత్యము ఆశీర్వాదకారకునిగా చేసియున్నావు; నీ సన్నిధిని సంతోషముతో అతనిని ఉల్లాసపరచియున్నావు.",
    "7": "రాజు యెహోవా యందు నమ్మిక యుంచియున్నాడు; మహోన్నతుని కృపవలన అతడు కదల్చబడక నిలుచును.",
    "8": "నీ చెయ్యి నీ శత్రువులనందరిని లిగి పట్టుకొనును; నీ కుడి చెయ్యి నిన్ను ద్వేషించువారిని పట్టుకొనును.",
    "9": "నీవు ప్రత్యక్షమైనప్పుడు వారిని అగ్నిగుండమువలె చేసెదవు; యెహోవా తన కోపమున వారిని మింగివేయును, అగ్ని వారిని దహించును.",
    "10": "భూమిమీద నుండకుండ వారి ఫలమును నీవు నాశనము చేసెదవు; నరులలో నుండకుండ వారి సంతానమును నీవు నాశనము చేసెదవు.",
    "11": "వారు నీకు కీడు చేయ తలంచిరి; వారు పన్నాగము పన్నిరి గాని దానిని కొనసాగింపలేకపోయిరి.",
    "12": "నీవు వారిని వెనుకకు త్రిప్పెదవు; వారి ముఖముల మీద నీ బాణములను ఎక్కుపెట్టెదవు.",
    "13": "యెహోవా, నీ బలమును బట్టి నిన్ను నీవు హెచ్చించుకొనుము; మేము గానము చేయుచు నీ పరాక్రమమును కీర్తించెదము."
}
