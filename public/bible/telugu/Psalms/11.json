
{
    "1": "యెహోవా శరణుజొచ్చియున్నాను; పక్షివలె నీ కొండకు పారిపొమ్మని మీరెట్లు నాతో చెప్పుచున్నారు?",
    "2": "ఇదిగో యథార్థహృదయులను చీకటిలో కొట్టుటకు దుష్టులు విల్లు ఎక్కుపెట్టియున్నారు; బాణమును నారి యందుంచియున్నారు.",
    "3": "పునాదులు పాడైపోగా నీతిమంతులేమి చేయగలరు?",
    "4": "యెహోవా తన పరిశుద్ధాలయములో ఉన్నాడు; యెహోవా సింహాసనము ఆకాశమందున్నది; ఆయన కన్నులు చూచుచున్నవి; ఆయన కనురెప్పలు నరులను పరిశీలించుచున్నవి.",
    "5": "యెహోవా నీతిమంతులను పరిశీలించును; దుష్టులును బలాత్కారము ఆసక్తి గలవారును ఆయనకు అసహ్యులు.",
    "6": "ఆయన దుష్టుల మీద ఉరులు కురిపించును; అగ్ని గంధకములును వడగాలియు వారికి పానీయ భాగమగును.",
    "7": "యెహోవా నీతిమంతుడు; ఆయన నీతిని ప్రేమించును; యథార్థవంతులు ఆయన ముఖమును చూచెదరు."
}
