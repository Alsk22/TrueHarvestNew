
{
    "1": "ఇశ్రాయేలీయులయెడల, శుద్ధహృదయులయెడల నిశ్చయముగా దేవుడు దయాలుడైయున్నాడు.",
    "2": "నా విషయమైతే నా పాదములు జారుటకు సిద్ధమైయుండెను; నా అడుగులు జారుటకారంభించెను.",
    "3": "భక్తిహీనుల క్షేమమును నేను చూచినప్పుడు అహంకారులనుబట్టి అసూయపడితిని.",
    "4": "మరణమందు వారికి యాతనలు లేవు; వారి బలము పుష్టిగానున్నది.",
    "5": "ఇతరులకు కలుగు ఇబ్బందులు వారికి కలుగవు; ఇతరులకు పుట్టునట్లు వారికి తెగులు పుట్టదు.",
    "6": "కావున గర్వము కంఠహారమువలె వారిని చుట్టుకొనుచున్నది; వస్త్రమువలె బలాత్కారము వారిని కప్పుకొనుచున్నది.",
    "7": "క్రొవ్వుచేత వారి కన్నులు మెరయుచున్నవి; వారి హృదయాలోచనలు బొర్లి పారుచున్నవి.",
    "8": "వారు ఎగతాళిచేయుచు చెడుతనమునుబట్టి దౌర్జన్యపు మాటలు పలుకుదురు; గర్వముతో మాటలాడుదురు.",
    "9": "ఆకాశముతట్టు తమ ముఖములెత్తుదురు; వారి నాలుక భూమియందంతట సంచరించును.",
    "10": "కాబట్టి జనులు వారి పక్షమున చేరుదురు; జలపానము వారికి సమృద్ధిగా దొరుకును.",
    "11": "వారు - దేవుడు ఎట్లు తెలిసికొనును? మహోన్నతునికి తెలివి యున్నదా? అని చెప్పుకొందురు.",
    "12": "ఇదిగో ఇట్టివారు భక్తిహీనులు; వీరు ఎల్లప్పుడు నిశ్చింతగలవారై ధనవృధ్ధి చేసికొందురు.",
    "13": "నా హృదయమును నేను శుద్ధిచేసికొనియుండుట వ్యర్థమే; నా చేతులు కడుగుకొని నిరపరాధినై యుండుట వ్యర్థమే.",
    "14": "దినమంతయు నాకు బాధ కలుగుచున్నది; ప్రతి ఉదయమున నాకు శిక్ష వచుచున్నది.",
    "15": "ఆలాగు మాటలాడుదునని నేననుకొనినయెడల నీ కుమారుల వంశమునకు నేను ద్రోహినై యుందును.",
    "16": "దీనిని తెలిసికొనుటకై నేను యోచించగా అది నాకు మిక్కిలి ఆయాసకరముగా ఉండెను.",
    "17": "చివరకు దేవుని పరిశుద్ధ స్థలములోనికి నేను వెళ్ళినప్పుడు వారి అంతమేమగునో నేను గ్రహించితిని.",
    "18": "నిశ్చయముగా నీవు వారిని జారుడుచోటనే ఉంచియున్నావు; వారు నశించునట్లు వారిని పడద్రోయుచున్నావు.",
    "19": "క్షణమాత్రములోనే వారు పాడైపోవుదురు; మహాభయముచేత వారు కడముట్ట నశించుదురు.",
    "20": "మేల్కొనినవానికి కల ఎంతో వారంతే ప్రభువా, నీవు మేల్కొనగానే వారి వేషమును తృణీకరించెదవు.",
    "21": "నా హృదయము మండుచుండెను; నా అంతరింద్రియములలో నేను పొడిచికొనినట్లైతిని.",
    "22": "నేను తెలివిలేనివాడనై మూఢుడనైతిని; నీ సముఖమందు పశువువలే ఉంటిని.",
    "23": "అయినను నేను ఎల్లప్పుడు నీయొద్దనున్నాను; నా కుడిచేయి నీవు పట్టుకొనియున్నావు.",
    "24": "నీ ఆలోచనచేత నీవు నన్ను నడిపించెదవు; తరువాత మహిమలో నీవు నన్ను చేర్చుకొందువు.",
    "25": "ఆకాశమందు నీవు తప్ప నాకెవరున్నారు? నీవు నాకుండగా లోకములోనిది ఏదియు నాకక్కరలేదు.",
    "26": "నా శరీరము నా హృదయము క్షీణించిపోవచ్చును; అయినను దేవుడు నిత్యము నా హృదయమునకు ఆశ్రయదుర్గమును స్వాస్థ్యమునై యున్నాడు.",
    "27": "నీకు దూరముగా ఉండువారు నశించెదరు; నిన్ను విడిచి వ్యభిచరించువారినందరిని నీవు సంహరించెదవు.",
    "28": "నాకైతే దేవుని పొందు ధన్యకరము; నీ సర్వకార్యములను నేను వివరించునట్లు నేను ప్రభువైన యెహోవా శరణుజొచ్చియున్నాను."
}
