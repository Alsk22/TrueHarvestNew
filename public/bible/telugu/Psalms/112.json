
{
    "1": "యెహోవాను స్తుతించుడి; యెహోవా యందు భయభక్తులు గలవాడు, ఆయన ఆజ్ఞలను బట్టి అధికముగా సంతోషించువాడు ధన్యుడు.",
    "2": "వాని సంతానము భూమిమీద బలము కలిగియుండును; యథార్థవంతుల వంశము దీవింపబడును.",
    "3": "కలిమియు సంపదయు వాని యింట ఉండును; వాని నీతి నిత్యము నిలుచును.",
    "4": "చీకటిలో యథార్థవంతులకు వెలుగు పుట్టును; వారు దయయు కనికరమును నీతియు గలవారు.",
    "5": "దయచూపి అప్పు ఇచ్చువాడు బాగుపడును; న్యాయవిమర్శలో వాని వ్యాజ్యెము గెలుచును.",
    "6": "వాడు ఎన్నడును కదల్చబడడు; నీతిమంతుడు నిత్యము జ్ఞాపకములో ఉండును.",
    "7": "వాని హృదయము యెహోవాను ఆశ్రయించి స్థిరముగా ఉండును; వాడు దుర్వార్తకు జడియడు.",
    "8": "వాని మనస్సు స్థిరముగా ఉండును; తన శత్రువుల కోరిక నెరవేరుట చూచువరకు వాడు భయపడడు.",
    "9": "వాడు దాతృత్వము కలిగి బీదలకు ఇచ్చును; వాని నీతి నిత్యము నిలుచును; వాని కొమ్ము ఘనతతో హెచ్చింపబడును.",
    "10": "భక్తిహీనుడు దానిని చూచి చింతపడును; వాడు పళ్లు కొరుకుచు క్షీణించిపోవును; భక్తిహీనుల ఆశ భంగమైపోవును."
}
