
{
    "1": "యెహోవాను స్తుతించుట మంచిది; మహోన్నతుడా, నీ నామమును కీర్తించుట మంచిది.",
    "2": "ఉదయమున నీ కృపను రాత్రివేళ నీ సత్యమును ప్రచురించుట మంచిది.",
    "3": "పది తంతుల స్వరమండలముతోను, సితారాతోను, వీణతోను, గంభీరమైన ధ్వనితోను, నీ నామమును కీర్తించుట మంచిది.",
    "4": "యెహోవా, నీ కార్యము చేత నీవు నన్ను సంతోషపరచుచున్నావు; నీ చేతి పనులను బట్టి నేను ఉల్లాసించుచున్నాను.",
    "5": "యెహోవా, నీ కార్యములు ఎంత గొప్పవి! నీ ఆలోచనలు అతి గంభీరములు.",
    "6": "పశుప్రాయుడు వాటిని ఎరుగడు; బుద్ధిహీనుడు ఈ సంగతిని గ్రహించడు.",
    "7": "భక్తిహీనులు గడ్డివలె చిగురించినప్పుడు, దుష్క్రియలు చేయువారందరు పుష్పించినప్పుడు, వారు నిత్యనాశనము పొందుటకే ఆలాగు జరుగును.",
    "8": "యెహోవా, నీవు నిత్యము మహోన్నతుడవు.",
    "9": "యెహోవా, నీ శత్రువులు నశించెదరు; నీ శత్రువులు నశించెదరు; దుష్క్రియలు చేయువారందరు చెదరిపోవుదురు.",
    "10": "గురుపోతు కొమ్మువలె నీవు నా కొమ్మును హెచ్చించితివి; క్రొత్త నూనెతో నేను అభిషేకించబడితిని.",
    "11": "నా కొరకు పొంచియున్నవారి గతి నా కన్నులు చూచెను; నాకు విరోధముగా లేచిన దుష్టులకు సంభవించినది నా చెవులు వినెను.",
    "12": "నీతిమంతులు ఖర్జూర వృక్షమువలె మవ్వ వేయుదురు; లెబానోను మీద దేవదారు వృక్షమువలె వారు ఎదుగుదురు.",
    "13": "యెహోవా మందిరములో నాటబడినవారై మన దేవుని ఆవరణములలో వారు వర్ధిల్లుదురు.",
    "14": "ముసలితనమందును వారు చిగురించుచుందురు; వారు సారము కలిగి పచ్చగా నుందురు.",
    "15": "యెహోవా యథార్థవంతుడనియు, ఆయన నా ఆశ్రయదుర్గమనియు, ఆయన యందు ఏ అన్యాయమును లేదనియు ప్రచురించుటకై వారు ఆలాగున నుందురు."
}
