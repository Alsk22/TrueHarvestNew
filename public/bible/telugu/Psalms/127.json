
{
    "1": "యెహోవా ఇల్లు కట్టించనియెడల, దాని కట్టువారి ప్రయాసము వ్యర్థము; యెహోవా పట్టణమును కాపాడనియెడల, కావలికాయువారి మెలకువ వ్యర్థము.",
    "2": "మీరు వేకువనే లేచుటయు, రాత్రి చాలా గడచిన తరువాత పండుకొనుటయు, కష్టార్జితమైన ఆహారము తినుటయు వ్యర్థమే; తన ప్రియులు నిద్రించుచుండగా ఆయన వారికి ఇచ్చుచున్నాడు.",
    "3": "కుమారులు యెహోవా అనుగ్రహించు స్వాస్థ్యము; గర్భఫలము ఆయన ఇచ్చు బహుమానమే.",
    "4": "యౌవన కాలమందు పుట్టిన కుమారులు బలవంతుని చేతిలోని బాణముల వంటివారు.",
    "5": "వారితో తన అమ్ములపొదిని నింపుకొనువాడు ధన్యుడు; గుమ్మమునొద్ద శత్రువులతో వారు మాటలాడునప్పుడు వారు సిగ్గుపడరు."
}
