
{
    "1": "దేవా, నేను నీ శరణుజొచ్చియున్నాను; నన్ను కాపాడుము.",
    "2": "యెహోవా, నీవే నా ప్రభుడవు; నీకంటే నాకు క్షేమాధారమేదియు లేదని నేను యెహోవాతో మనవి చేయుదును.",
    "3": "భూమిమీదనున్న భక్తులే శ్రేష్ఠులు, వారే నాకు కేవలము ఇష్టులు.",
    "4": "యెహోవాను గాక వేరొకనిని వెంబడించువారికి శ్రమలు విస్తరించును; వారు అర్పించు రక్త పానార్పణములను నేను అర్పింపను; వారి పేళ్లను నా పెదవులతోనైనను ఎత్తను.",
    "5": "యెహోవా నా స్వాస్థ్య భాగము, నా పానీయ భాగము; నీవే నా భాగమును కాపాడుచున్నావు.",
    "6": "మనోహరమైన స్థలములలో నాకు పాలు వచ్చెను; శ్రేష్ఠమైన స్వాస్థ్యము నాకు కలిగెను.",
    "7": "నాకు ఆలోచన చెప్పిన యెహోవాను స్తుతించెదను; రాత్రివేళలయందు నా అంతరింద్రియములు నాకు బోధించుచున్నవి.",
    "8": "సదాకాలము యెహోవాను నా యెదుట ఉంచుకొనియున్నాను; ఆయన నా కుడి పార్శ్వమున ఉన్నాడు గనుక నేను కదల్చబడను.",
    "9": "అందువలన నా హృదయము సంతోషించుచున్నది; నా ఆత్మ హర్షించుచున్నది; నా శరీరము కూడ సురక్షితముగా నివసించుచున్నది.",
    "10": "ఎందుకనగా నీవు నా ఆత్మను పాతాళములో విడిచిపెట్టవు; నీ పరిశుద్ధుని కుళ్లిపోనియ్యవు.",
    "11": "జీవమార్గమును నీవు నాకు తెలియజేసెదవు; నీ సన్నిధిని సంపూర్ణ సంతోషము కలదు; నీ కుడి చేతిలో నిత్యము సుఖములు కలవు."
}
