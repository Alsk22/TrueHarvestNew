
{
    "1": "యూదాలో దేవుడు ప్రసిద్ధుడు; ఇశ్రాయేలులో ఆయన నామము గొప్పది.",
    "2": "షాలేములో ఆయన గుడారమున్నది; సీయోనులో ఆయన నివాసమున్నది.",
    "3": "అక్కడ వింటి బాణములను కేడెమును కత్తిని యుద్ధమును ఆయన విరుగగొట్టెను.",
    "4": "నీవు ప్రకాశించుచున్నావు; దుష్టమృగములుండు పర్వతములకంటె నీవు మహత్మ్యము గలవాడవు.",
    "5": "దృఢహృదయులు దోచుకొనబడిరి; వారు నిద్రపోయిరి; పరాక్రమశాలులందరి చేతులు బంధింపబడెను.",
    "6": "యాకోబు దేవా, నీవు గద్దించగా రథములును గుఱ్ఱములును గాఢనిద్ర పొందెను.",
    "7": "నీవు, నీవే భయంకరుడవు; నీవు కోపపడునప్పుడు నీ సన్నిధిని ఎవడు నిలువగలడు?",
    "8": "ఆకాశమునుండి నీవు తీర్పు వినిపించితివి; భూమి భయపడి ఊరకుండెను.",
    "9": "దేశములో శ్రమనొందిన వారినందరిని రక్షించుటకై న్యాయపు తీర్పునకు దేవుడు లేచినప్పుడు భూమి భయపడి ఊరకుండెను.",
    "10": "నిశ్చయముగా మనుష్యుల ఆగ్రహము నిన్ను స్తుతించును; ఆగ్రహశేషమును నీవు ధరించుకొందువు.",
    "11": "మీ దేవుడైన యెహోవాకు మ్రొక్కుకొని మీ మ్రొక్కుబళ్లను చెల్లించుడి; ఆయన చుట్టునున్న వారందరు భయంకరుడగు ఆయనకు కానుకలు తేవలెను.",
    "12": "ఆయన అధికారుల పొగరు అణచువాడు; భూరాజులకు ఆయన భయంకరుడు."
}
