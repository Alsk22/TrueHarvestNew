
{
    "1": "భక్తిహీనుని హృదయములో వాని అతిక్రమము ఇట్లు పలుకుచున్నది; వాని దృష్టికి దేవుని భయము లేదు.",
    "2": "తన దోషము బయలుపడుననియు అది అసహ్యమగుననియు అనుకొనక అది తన దృష్టికి ఇంపైనదైనట్లు వాడు దానిని సన్మానించుకొనుచున్నాడు.",
    "3": "వాని నోటి మాటలు పాపయుక్తములును కపటమైనవియునై యున్నవి; బుద్ధి కలిగి ప్రవర్తించుటయు మేలు చేయుటయు వాడు మానివేసియున్నాడు.",
    "4": "వాడు తన పడక మీద ఉండి పాపము యోచించును; కాని మార్గమున వాడు నిలుచును; చెడుతనమును వాడు అసహ్యించుకొనడు.",
    "5": "యెహోవా, నీ కృప ఆకాశమునంటుచున్నది; నీ సత్యము మేఘములంటుచున్నది.",
    "6": "నీ నీతి దేవుని పర్వతములవలె ఉన్నది; నీ న్యాయవిధులు మహాగాధములు; యెహోవా, నీవు మనుష్యులను జంతువులను రక్షించుచున్నావు.",
    "7": "దేవా, నీ కృప ఎంత అమూల్యమైనది! నరులు నీ రెక్కల నీడను ఆశ్రయించుచున్నారు.",
    "8": "నీ మందిరములోని సమృద్ధివలన వారు సంతృప్తి పొందుచున్నారు; నీ ఆనంద ప్రవాహములోనిది నీవు వారికి త్రాగించుచున్నావు.",
    "9": "నీ యొద్ద జీపుపు ఊట కలదు; నీ వెలుగునందే మేము వెలుగు చూచుచున్నాము.",
    "10": "నిన్ను ఎరిగినవారి యెడల నీ కృపను, యథార్థహృదయుల యెడల నీ నీతిని ఎడతెగక నిలుపుము.",
    "11": "గర్విష్ఠుల పాదము నా మీదికి రానియ్యకుము; భక్తిహీనుల చెయ్యి నన్ను తోలివేయనియ్యకుము.",
    "12": "అక్కడ దోషము చేయువారు పడియున్నారు; వారు పడద్రోయబడియున్నారు, వారు లేవలేరు."
}
