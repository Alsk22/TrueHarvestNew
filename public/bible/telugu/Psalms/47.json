
{
    "1": "సర్వజనులారా, చప్పట్లు కొట్టుడి; జయధ్వనులతో దేవుని గూర్చి ఆర్భాటము చేయుడి.",
    "2": "యెహోవా మహోన్నతుడు, భయంకరుడు; ఆయన సర్వభూమికి మహారాజు.",
    "3": "ఆయన జనములను మనకు లోపరచును; ప్రజలను మన పాదముల క్రింద అణచివేయును.",
    "4": "మనకొరకు స్వాస్థ్యమును ఆయన ఏర్పరచును; అది ఆయన ప్రేమించిన యాకోబునకు అతిశయాస్పదము.",
    "5": "దేవుడు ఆర్భాటముతో ఆరోహణమాయెను; యెహోవా బూరధ్వనితో ఆరోహణమాయెను.",
    "6": "దేవుని కీర్తించుడి, కీర్తించుడి; మన రాజును కీర్తించుడి, కీర్తించుడి.",
    "7": "దేవుడు సర్వభూమికి రాజు; రమ్యముగా కీర్తన పాడుడి.",
    "8": "దేవుడు అన్యజనులకు రాజైయున్నాడు; దేవుడు తన పరిశుద్ధ సింహాసనముమీద ఆసీనుడైయున్నాడు.",
    "9": "జనముల ప్రధానులును అబ్రాహాము దేవుని ప్రజలును కూడివచ్చియున్నారు; భూమిమీది కేడెములు దేవునివి; ఆయన అత్యధికముగా హెచ్చింపబడియున్నాడు."
}
