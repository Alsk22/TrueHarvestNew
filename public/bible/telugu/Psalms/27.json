
{
    "1": "యెహోవా నాకు వెలుగును రక్షణయునై యున్నాడు, నేను ఎవరికి భయపడుదును? యెహోవా నా ప్రాణదుర్గము, ఎవరికి వెరతును?",
    "2": "నా శత్రువులు నా విరోధులునైన దుర్మార్గులు నా మాంసమును తినుటకు నా మీదికి వచ్చినప్పుడు వారు తొట్రిల్లి కూలిరి.",
    "3": "నన్ను ముట్టడించుటకు దండు దిగినను నా హృదయము భయపడదు; నా మీదికి యుద్ధము రేగినను నేను ధైర్యముగా నుందును.",
    "4": "ఒక వరము నేను యెహోవానడిగితిని, దానినే నేను వెతుకుచున్నాను; యెహోవా ప్రసన్నతను చూచుటకును, ఆయన ఆలయములో ధ్యానించుటకును, నా జీవితకాలమంతయు నేను యెహోవా మందిరములో నివసింపగోరుచున్నాను.",
    "5": "ఆపత్కాలమున ఆయన తన పర్ణశాలలో నన్ను దాచును; తన గుడారపు మాటున నన్ను దాచును; ఆయన కొండమీద నన్ను ఎక్కించును.",
    "6": "ఇప్పుడు నా చుట్టునున్న నా శత్రువులకంటె ఎత్తుగా నా తల ఎత్తబడును; ఆయన గుడారములో నేను ఉత్సాహధ్వనితో బలులు అర్పించెదను; నేను పాడెదను, యెహోవాను గూర్చి గానము చేసెదను.",
    "7": "యెహోవా, నేను కంఠధ్వని ఎత్తి మొరపెట్టునప్పుడు ఆలకించుము; నన్ను కరుణించి నాకు ఉత్తరమిమ్ము.",
    "8": "నా ముఖము వెదకుడని నీవు సెలవియ్యగా - యెహోవా, నేను నీ ముఖము వెదకుదునని నా హృదయము నీతో అనెను.",
    "9": "నీ ముఖమును నాకు మరుగుచేయకుము; కోపము చేత నీ సేవకుని త్రోసివేయకుము; నీవే నాకు సహాయుడవు; నా రక్షణ దేవా, నన్ను విడనాడకుము, నన్ను విడిచిపెట్టకుము.",
    "10": "నా తలిదండ్రులు నన్ను విడిచినను యెహోవా నన్ను చేరదీయును.",
    "11": "యెహోవా, నీ మార్గమును నాకు బోధించుము; నా కొరకు పొంచియున్నవారిని బట్టి చదునైన మార్గములో నన్ను నడిపింపుము.",
    "12": "నా విరోధుల ఇష్టమునకు నన్ను అప్పగించకుము; అబద్ధ సాక్షులును, క్రూరత్వము వెళ్లగ్రక్కువారును నా మీదికి లేచియున్నారు.",
    "13": "సజీవుల దేశమున నేను యెహోవా దయను పొందెదనన్న నమ్మకము నాకు లేనియెడల నేనేమగుదును?",
    "14": "యెహోవా కొరకు కనిపెట్టుకొని యుండుము; ధైర్యము తెచ్చుకొనుము, ఆయన నీ హృదయమును నిబ్బరపరచును; యెహోవా కొరకు కనిపెట్టుకొని యుండుము."
}
