
{
    "1": "దేవా, నీవు మమ్మును విడనాడియున్నావు; మమ్మును చెదరగొట్టియున్నావు; నీవు కోపగించియున్నావు; మమ్మును మరల బాగుచేయుము.",
    "2": "నీవు భూమిని కంపించజేసియున్నావు; దానిని బద్దలు చేసియున్నావు; అది కదలుచున్నది, దాని బీటలను బాగుచేయుము.",
    "3": "నీ ప్రజలకు నీవు కఠినమైన కార్యమును చూపించియున్నావు; తూలునట్లు చేయు ద్రాక్షారసమును మాకు త్రాగించియున్నావు.",
    "4": "సత్యము నిమిత్తము ఎత్తి పట్టుటకై నీ యందు భయభక్తులు గలవారికి నీవు ఒక ధ్వజమును ఇచ్చియున్నావు.",
    "5": "నీ ప్రియులు విడిపింపబడునట్లు నీ కుడిచేత రక్షించి మాకు ఉత్తరమిమ్ము.",
    "6": "తన పరిశుద్ధతతో దేవుడు మాటలాడెను; నేను ప్రహర్షించెదను; షెకెమును పంచిపెట్టెదను; సుక్కోతు లోయను కొలిచెదను.",
    "7": "గిలాదు నాది, మనష్షే నాది, ఎఫ్రాయిము నా తలకు శిరస్త్రాణము, యూదా నా రాజదండము.",
    "8": "మోయాబు నేను కాళ్లు కడుగుకొను పళ్లెము; ఎదోము మీద నా చెప్పు విసిరివేయుదును; ఫిలిష్తియా, నన్నుగూర్చి ఉత్సాహధ్వని చేయుము.",
    "9": "కోట గల పట్టణములోనికి నన్ను ఎవడు తోడుకొనిపోవును? ఎదోములోనికి నన్ను ఎవడు నడిపించును?",
    "10": "దేవా, నీవు మమ్మును విడనాడితివి గదా? దేవా, మా సేనలతో కూడ నీవు బయలుదేరుట లేదు గదా?",
    "11": "శ్రమలో మాకు సహాయము చేయుము; మనుష్యుల సహాయము వ్యర్థము.",
    "12": "దేవునివలన మనము గొప్ప కార్యములను జరిగించెదము; మన శత్రువులను అణగద్రొక్కువాడు ఆయనే."
}
