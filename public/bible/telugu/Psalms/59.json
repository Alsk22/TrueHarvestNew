
{
    "1": "నా దేవా, నా శత్రువుల చేతిలోనుండి నన్ను తప్పించుము; నా మీదికి లేచువారి చేతిలో చిక్కకుండ నన్ను ఉద్ధరించుము.",
    "2": "పాపము చేయువారి చేతిలోనుండి నన్ను తప్పించుము; నరహంతకుల చేతిలోనుండి నన్ను రక్షించుము.",
    "3": "నా ప్రాణము తీయుటకై వారు పొంచియున్నారు; యెహోవా, నా వలన ఏ ద్రోహమైనను ఏ పాపమైనను లేకపోయినను బలవంతులు నా మీదికి కూడి వచ్చుచున్నారు.",
    "4": "నాలో ఏ దోషమును లేకపోయినను వారు పరుగెత్తి సిద్ధపడుచున్నారు; నాకు సహాయము చేయుటకు మేల్కొని చూడుము.",
    "5": "సైన్యములకు అధిపతివగు యెహోవా, ఇశ్రాయేలు దేవా, అన్యజనులందరిని దర్శించుటకు మేల్కొనుము; దుష్కార్యములు చేయు ద్రోహులలో ఎవనిని కరుణింపకుము.",
    "6": "సాయంకాలమున వారు తిరిగి వచ్చుచున్నారు; కుక్కలవలె మొరుగుచు పట్టణము చుట్టు తిరుగుచున్నారు.",
    "7": "తమ నోటి మాటలను వారు వెళ్లగ్రక్కుచున్నారు; వారి పెదవులలో కత్తులున్నవి; వినువాడెవడని వారనుకొందురు.",
    "8": "అయితే యెహోవా, నీవు వారిని చూచి నవ్వెదవు; అన్యజనులందరిని నీవు ఎగతాళి చేసెదవు.",
    "9": "నా బలమా, నీ కొరకు నేను కనిపెట్టుకొందును; దేవుడే నాకు ఆశ్రయము.",
    "10": "నా దేవుడు తన కృపతో నన్ను ఎదుర్కొనును; దేవుడు నా కొరకు పొంచియున్నవారిని నేను చూచునట్లు చేయును.",
    "11": "వారిని చంపకుము, చంపినయెడల నా ప్రజలు మరచిపోవుదురు; మా కేడెమగు ప్రభువా, నీ బలముచేత వారిని చెదరగొట్టి అణచివేయుము.",
    "12": "వారి పెదవుల మాటలు వారి నోటి పాపము; వారు చేయు శాప ప్రమాణములను బట్టిను అబద్ధములను బట్టియు తమ గర్వములో వారు చిక్కుబడుదురు గాక.",
    "13": "వారు లేకపోవునట్లు కోపముతో వారిని నిర్మూలము చేయుము; యాకోబు సంతతిలో దేవుడు ఏలుచున్నాడనియు భూదిగంతముల వరకు ఆయన ఏలుచున్నాడనియు మనుష్యులు ఎరుగునట్లు వారిని నిర్మూలము చేయుము.",
    "14": "సాయంకాలమున వారు తిరిగి వచ్చుచున్నారు; కుక్కలవలె మొరుగుచు పట్టణము చుట్టు తిరుగుచున్నారు.",
    "15": "ఆహారము కొరకు వారు ఇటు అటు తిరుగులాడుదురు; తృప్తి కలగనియెడల రాత్రి అంతయు అరుచుచుందురు.",
    "16": "నేనైతే నీ బలమును గూర్చి పాడెదను; ఉదయమున నీ కృపను గూర్చి ఉత్సాహగానము చేసెదను; ఆపత్కాలమున నీవు నాకు ఆశ్రయముగాను దుర్గముగాను ఉంటివి.",
    "17": "నా బలమా, నిన్ను కీర్తించెదను; దేవుడు నాకు ఆశ్రయము, నన్ను కరుణించు దేవుడు."
}
