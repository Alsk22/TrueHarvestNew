
{
    "1": "దేవా, నా హృదయము నిబ్బరముగా నున్నది; నేను పాడుచు స్తుతిగానము చేసెదను; నా ఆత్మకూడ పాడును.",
    "2": "స్వరమండలమా, సితారా, మేల్కొనుడి; నేను వేకువనే మేల్కొనెదను.",
    "3": "యెహోవా, ప్రజలలో నేను నిన్ను స్తుతించెదను; జనములలో నిన్ను కీర్తించెదను.",
    "4": "నీ కృప ఆకాశమునంటునంత గొప్పది; నీ సత్యము మేఘములంటునంత గొప్పది.",
    "5": "దేవా, ఆకాశముకంటె ఎత్తుగా నీవు హెచ్చింపబడుదువు గాక; నీ మహిమ సర్వభూమిమీద వ్యాపించును గాక.",
    "6": "నీ ప్రియులు విడిపింపబడునట్లు నీ కుడిచేత రక్షించి మాకు ఉత్తరమిమ్ము.",
    "7": "తన పరిశుద్ధతతో దేవుడు మాటలాడెను; నేను ప్రహర్షించెదను; షెకెమును పంచిపెట్టెదను; సుక్కోతు లోయను కొలిచెదను.",
    "8": "గిలాదు నాది, మనష్షే నాది, ఎఫ్రాయిము నా తలకు శిరస్త్రాణము, యూదా నా రాజదండము.",
    "9": "మోయాబు నేను కాళ్లు కడుగుకొను పళ్లెము; ఎదోము మీద నా చెప్పు విసిరివేయుదును; ఫిలిష్తియా మీద నేను జయధ్వని చేసెదను.",
    "10": "కోట గల పట్టణములోనికి నన్ను ఎవడు తోడుకొనిపోవును? ఎదోములోనికి నన్ను ఎవడు నడిపించును?",
    "11": "దేవా, నీవు మమ్మును విడనాడితివి గదా? దేవా, మా సేనలతో కూడ నీవు బయలుదేరుట లేదు గదా?",
    "12": "శ్రమలో మాకు సహాయము చేయుము; మనుష్యుల సహాయము వ్యర్థము.",
    "13": "దేవునివలన మనము గొప్ప కార్యములను జరిగించెదము; మన శత్రువులను అణగద్రొక్కువాడు ఆయనే."
}
