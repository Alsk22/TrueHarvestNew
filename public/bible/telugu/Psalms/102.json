
{
    "1": "యెహోవా, నా ప్రార్థన ఆలకించుము; నా మొర నీ యొద్దకు చేరనిమ్ము.",
    "2": "నా ఆపద్దినమున నీ ముఖమును నాకు మరుగుచేయకుము; నీ చెవి నాకు ఒగ్గుము; నేను మొరపెట్టునప్పుడు త్వరగా నాకు ఉత్తరమిమ్ము.",
    "3": "నా దినములు పొగవలె గతించిపోవుచున్నవి; నా ఎముకలు పొయ్యివలె మండుచున్నవి.",
    "4": "ఎండ దెబ్బకు గడ్డి వాడిపోవునట్లు నా హృదయము వాడిపోయెను; నేను అన్నము తినుట మరచిపోతిని.",
    "5": "నా మూలుగు ధ్వనిని బట్టి నా ఎముకలు నా చర్మముతో అంటుకొనుచున్నవి.",
    "6": "నేను అరణ్యమందలి గూడ బాతును పోలియున్నాను; పాడైన స్థలములలోని గుడ్లగూబవలె ఉన్నాను.",
    "7": "నేను మెలకువగా ఉండి, ఇంటిమీద ఒంటరిగా నున్న పిచ్చుకవలె ఉన్నాను.",
    "8": "దినమంతయు నా శత్రువులు నన్ను నిందించుచున్నారు; నా మీద వెర్రి కోపము గలవారు నా పేరు చెప్పి శపించుదురు.",
    "9": "నేను రొట్టెవలె బూడిదెను తినుచున్నాను; నా పానీయములలో కన్నీళ్లు కలుపుకొనుచున్నాను.",
    "10": "నీ కోపమును బట్టియు నీ ఆగ్రహమును బట్టియు నేను ఆలాగు చేయుచున్నాను; నీవు నన్ను పైకెత్తి పారవేసియున్నావు.",
    "11": "నా దినములు సాగిపోవు నీడవలె ఉన్నవి; గడ్డివలె నేను వాడిపోవుచున్నాను.",
    "12": "అయితే యెహోవా, నీవు నిత్యము ఉండువాడవు; నీ నామ జ్ఞాపకార్థము తరతరములు ఉండును.",
    "13": "నీవు లేచి సీయోనును కరుణించెదవు; దానికి దయ చూపుటకు ఇదే సమయము, నిర్ణయకాలము వచ్చెను.",
    "14": "నీ సేవకులు దాని రాళ్లను ఇష్టపడుచున్నారు; దాని మంటియందు జాలిపడుచున్నారు.",
    "15": "అప్పుడు అన్యజనులు యెహోవా నామమునకు భయపడుదురు; భూరాజులందరు నీ మహిమకు భయపడుదురు.",
    "16": "యెహోవా సీయోనును కట్టించియున్నాడు; ఆయన తన మహిమతో కనబడుచున్నాడు.",
    "17": "దిక్కులేనివారి ప్రార్థన ఆయన నిరాకరింపక వారి ప్రార్థన వైపు తిరుగుచున్నాడు.",
    "18": "రాబోవు తరమునకై ఇది వ్రాయబడవలెను; సృజింపబడబోవు జనులు యెహోవాను స్తుతించెదరు.",
    "19": "బందీల నిట్టూర్పులు వినుటకును, మరణమునకు విధింపబడినవారిని విడుదల చేయుటకును,",
    "20": "యెహోవా తన పరిశుద్ధమైన ఎత్తైన స్థలములోనుండి చూచుచున్నాడు; ఆకాశమునుండి భూమిని దృష్టించుచున్నాడు.",
    "21": "సీయోనులో యెహోవా నామమును, యెరూషలేములో ఆయన కీర్తిని ప్రచురము చేయుటకై",
    "22": "జనములును రాజ్యములును యెహోవాను సేవించుటకు ఏకముగా కూడివచ్చునప్పుడు జనులు ఆయనను స్తుతించెదరు.",
    "23": "ఆయన మార్గమందు నా బలమును క్రుంగజేసెను; నా దినములను కొద్దిపరచెను.",
    "24": "నా దేవా, సగము ప్రాయమందు నన్ను కొనిపోకుము; నీ సంవత్సరములు తరతరములు ఉండునని నేను చెప్పితిని.",
    "25": "ఆదియందు నీవు భూమికి పునాది వేసితివి; ఆకాశములు నీ చేతి పనులు.",
    "26": "అవి నశించును గాని నీవు నిలిచియుందువు; అవన్నియు వస్త్రమువలె పాతగిలిపోవును; ఒకడు అంగీని మార్చునట్లు నీవు వాటిని మార్చుదువు, అవి మార్చబడును.",
    "27": "నీవు ఏకరీతిగా నుండువాడవు; నీ సంవత్సరములకు అంతము లేదు.",
    "28": "నీ సేవకుల కుమారులు నిలిచియుందురు; వారి సంతానము నీ యెదుట స్థిరపరచబడును."
}
