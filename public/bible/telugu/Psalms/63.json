
{
    "1": "దేవా, నీవే నా దేవుడవు; వేకువనే నిన్ను వెతుకుదును; నీళ్లు లేక ఎండియున్న దేశమందు నా ప్రాణము నీ కొరకు తృష్ణగొనియున్నది; నీ కొరకు నా శరీరము ఆశపడుచున్నది.",
    "2": "నీ బలమును నీ ప్రభావమును చూడవలెనని పరిశుద్ధాలయమందు నేనిట్లు నిన్ను చూచుచున్నాను.",
    "3": "నీ కృప జీవముకంటే ఉత్తమము; నా పెదవులు నిన్ను స్తుతించును.",
    "4": "నేను బ్రతుకు దినములన్నియు ఈలాగున నిన్ను స్తుతించెదను; నీ నామమునుబట్టి నా చేతులు ఎత్తెదను.",
    "5": "కొవ్వును మెదడును దొరికినట్లు నా ప్రాణము తృప్తి పొందుచున్నది; ఉత్సాహము గల పెదవులతో నా నోరు నిన్ను కీర్తించుచున్నది.",
    "6": "నా మంచము మీద నిన్ను జ్ఞాపకము చేసికొన్నప్పుడెల్ల, రాత్రి జాములయందు నిన్ను ధ్యానించుచున్నాను.",
    "7": "నీవు నాకు సహాయుడవై యుంటివి గనుక నీ రెక్కల నీడను నేను ఉత్సాహధ్వని చేయుచున్నాను.",
    "8": "నా ప్రాణము నిన్ను వెంబడించుచు హత్తుకొనుచున్నది; నీ కుడి చెయ్యి నన్ను ఆదుకొనుచున్నది.",
    "9": "నా ప్రాణమును నశింపజేయ గోరువారు భూమి క్రిందికి పోవుదురు.",
    "10": "వారు కత్తివాత కూలుదురు; నక్కలకు పాలగుదురు.",
    "11": "రాజు దేవునియందు సంతోషించును; ఆయన తోడని ప్రమాణము చేయు ప్రతివాడును అతిశయించును; అబద్ధమాడువారి నోరు మూయబడును."
}
