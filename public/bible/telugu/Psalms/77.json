
{
    "1": "నేను దేవునికి ఎలుగెత్తి మొరపెట్టుదును; నేను దేవునికి ఎలుగెత్తి మొరపెట్టుదును, ఆయన నాకు చెవియొగ్గును.",
    "2": "నా ఆపద్దినమున నేను ప్రభువును వెదకితిని; రాత్రివేళ నా చెయ్యి చాపితిని, వెనుకకు తీయలేదు; నా ప్రాణము ఓదార్పు పొందనొల్లకయుండెను.",
    "3": "నేను దేవుని జ్ఞాపకము చేసికొనగా నాకు నిట్టూర్పు కలిగెను; నేను ధ్యానించగా నా ఆత్మ క్రుంగెను.",
    "4": "నా కన్నులకు కునుకు రాకుండ నీవు చేసితివి; నేను మాటలాడలేనంతగా కలవరపడితిని.",
    "5": "పూర్వదినములను, అనాది సంవత్సరములను నేను తలంచుకొంటిని.",
    "6": "రాత్రివేళ నేను పాడిన పాట జ్ఞాపకము చేసికొందును; నా హృదయములో నేను ధ్యానించుకొందును, నా ఆత్మ పరిశోధన చేయును.",
    "7": "ప్రభువు నిత్యము విడనాడునా? ఆయన ికనెన్నడును దయ చూపడా?",
    "8": "ఆయన కృప శాశ్వతముగాగిపోయెనా? ఆయన మాట తరతరములకు నిరర్థకమాయెనా?",
    "9": "దేవుడు కరుణించుట మరచెనా? కోపముచేత ఆయన తన వాత్సల్యమును బిగబట్టెనా? అని నేననుకొంటిని.",
    "10": "అప్పుడు - ఇది నా బలహీనత, మహోన్నతుని దక్షిణహస్తము మార్పునొందెనని నేననుకొంటిని.",
    "11": "యెహోవా కార్యములను నేను జ్ఞాపకము చేసికొందును; అవును పురాతనకాలమున నీవు చేసిన అద్భుతములను జ్ఞాపకము చేసికొందును.",
    "12": "నీ క్రియలన్నిటిని ధ్యానించుదును; నీ కార్యములను గూర్చి యోచించుదును.",
    "13": "దేవా, నీ మార్గము పరిశుద్ధమైనది; దేవుని వంటి గొప్ప దేవుడెవడు?",
    "14": "ఆశ్చర్యకార్యములు చేయు దేవుడవు నీవే; జనములలో నీ శక్తిని కనపరచితివి.",
    "15": "నీ బాహువుచేత నీ ప్రజలను, యాకోబు యోసేపుల సంతానమును విమోచించితివి.",
    "16": "దేవా, జలములు నిన్ను చూచెను, జలములు నిన్ను చూచి దిగులుపడెను; అగాధ జలములు గడగడ వణకెను.",
    "17": "మేఘములు నీళ్లను కుమ్మరించెను; ఆకాశము ఘోషించెను; నీ బాణములు నలుదిక్కుల ఎగిరెను.",
    "18": "సుడిగాలిలో నీ ఉరుము ధ్వని మ్రోగెను; మెరుపులు లోకమును ప్రకాశింపజేసెను; భూమి కంపించి అదిరెను.",
    "19": "నీ మార్గము సముద్రములో ఉండెను; నీ త్రోవలు మహా జలములలో ఉండెను; నీ అడుగుజాడలు తెలియకపోయెను.",
    "20": "మోషే అహరోనుల చేత నీ ప్రజలను మందవలె నడిపించితివి."
}
