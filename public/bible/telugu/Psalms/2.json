
{
    "1": "అన్యజనులు ఏల అల్లరి రేపుచున్నారు? జనములు ఏల వ్యర్థమైనదానిని తలంచుచున్నవి?",
    "2": "యెహోవాకును, ఆయన అభిషిక్తునికిని విరోధముగా భూరాజులు యెత్తబడుచున్నారు; అధికారుల ఏకముగా ఆలోచన చేయుచున్నారు.",
    "3": "వారి కట్లను తెంపుదము రండి; వారి పాశములను మన యొద్దనుండి పారవేయుదము రండి అని వారు చెప్పుకొందురు.",
    "4": "ఆకాశమందు ఆసీనుడైనవాడు నవ్వుచున్నాడు; ప్రభువు వారిని చూచి అపహసించుచున్నాడు.",
    "5": "ఆయన ఉగ్రుడై వారితో పలుకును; తన కోపము చేత వారిని కలవరపరచును.",
    "6": "నేను నా పరిశుద్ధ పర్వతమైన సీయోను మీద నా రాజును ఆసీనునిగా చేసియున్నాను.",
    "7": "కట్టడను నేను వివరించెదను; యెహోవా నాకీలాగు సెలవిచ్చెను - నీవు నా కుమారుడవు, నేడు నిన్ను కనియున్నాను.",
    "8": "నన్నడుగుము, జనములను నీకు స్వాస్థ్యముగాను భూమిని దిగంతముల వరకు సొత్తుగాను ఇచ్చెదను.",
    "9": "ఇనుప దండముతో నీవు వారిని నలుగగొట్టెదవు; కుమ్మరివాని పాత్రను వలె వారిని పగులగొట్టెదవు.",
    "10": "కాబట్టి రాజులారా, వివేకులై యుండుడి; భూపతులారా, బోధ నొందుడి.",
    "11": "భయముతో యెహోవాను సేవించుడి; గడగడ వణకుచు సంతోషించుడి.",
    "12": "ఆయన కోపము రాకమునుపే కుమారుని ముద్దుపెట్టుకొనుడి; లేనియెడల మీరు త్రోవలోనే నశించెదరు; ఆయన కోపము త్వరగా రగులుకొనును; ఆయనను ఆశ్రయించువారందరు ధన్యులు."
}
