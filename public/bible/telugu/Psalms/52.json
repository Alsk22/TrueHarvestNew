
{
    "1": "బలత్కారీ, కీడునందు నీవేల అతిశయించుచున్నావు? దేవుని కృప నిత్యముండును.",
    "2": "నీ నాలుక నాశనము చేయ నుద్దేశించుచున్నది; అది వాడిగల మంగలకత్తివలె కపటము చేయుచున్నది.",
    "3": "మేలుకంటె కీడును, నీతి పలుకుటకంటె అబద్ధమాడుటను నీవు ప్రేమించుచున్నావు.",
    "4": "కపటము గల నాలుకా, నాశనకరమైన మాటలన్నియు నీకు ఇష్టము.",
    "5": "కావున దేవుడు ఎల్లకాలము నిన్ను పాడుచేయును; నీ గుడారములో నుండకుండ ఆయన నిన్ను పట్టుకొని వెళ్లగొట్టును; సజీవుల దేశములో నుండకుండ నిన్ను నిర్మూలము చేయును.",
    "6": "నీతిమంతులు దానిని చూచి భయపడి అతనిగూర్చి నవ్వుదురు.",
    "7": "దేవుని తనకు దుర్గముగా చేసికొనక తన ధనవిస్తారమును నమ్ముకొని, తన చేటునందు తనను బలపరచుకొనిన వాడు వీడే గదా అని చెప్పుకొందురు.",
    "8": "నేనైతే దేవుని మందిరములో పచ్చని ఒలీవ చెట్టువలె నున్నాను; నిత్యము దేవుని కృపయందు నమ్మికయుంచుచున్నాను.",
    "9": "నీవు దీనిని చేసితివి గనుక నేనెల్లప్పుడు నిన్ను స్తుతించెదను; నీ నామము నీ భక్తుల దృష్టికి స్తుతింపదగినది గనుక నేను దానిని ఆశ్రయించెదను."
}
