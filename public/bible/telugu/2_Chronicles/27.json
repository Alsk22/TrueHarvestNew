
{
    "1": "యోతాము ఏలనారంభించినప్పుడు ఇరవై ఐదు ఏండ్లవాడు; అతడు యెరూషలేములో పదారు సంవత్సరములు ఏలెను. అతని తల్లి సాదోకు కుమార్తెయైన యెరూషా.",
    "2": "అతడు తన తండ్రియైన ఉజ్జియా చేసినదంతటి ప్రకారము యెహోవా దృష్టికి నీతిగా ప్రవర్తించెను; అయితే అతడు యెహోవా ఆలయములో ప్రవేశింపలేదు. జనులు ఇంకను చెడిపోయినవారై యుండిరి.",
    "3": "ఇతడు యెహోవా మందిరపు పై ద్వారమును కట్టించెను; ఓపెలు ప్రాకారము మీద విస్తారముగా కట్టడలను కట్టించెను.",
    "4": "యూదా మన్నెములో పట్టణములను, అడవులలో కోటలను గోపురములను కట్టించెను.",
    "5": "అతడు అమ్మోనీయుల రాజుతో యుద్ధము చేసి వారిని జయించెను. ఆ సంవత్సరమున అమ్మోనీయులు నూరు తలాంతుల వెండిని, పదివేల కోలల గోధుమలను, పదివేల కోలల యవలను అతనికిచ్చిరి; రెండవ సంవత్సరమునను మూడవ సంవత్సరమునను అమ్మోనీయులు ఆలాగుననే అతనికి చెల్లించిరి.",
    "6": "యోతాము తన దేవుడైన యెహోవా యెదుట తన ప్రవర్తనను చక్కపరచుకొనెను గనుక అతడు బలవంతుడాయెను.",
    "7": "యోతాము చేసిన ఇతర కార్యములను గూర్చియు, అతని యుద్ధములన్నిటిని గూర్చియు, అతని ప్రవర్తనను గూర్చియు ఇశ్రాయేలు యూదా రాజుల గ్రంథమందు వ్రాయబడియున్నది.",
    "8": "అతడు ఏలనారంభించినప్పుడు ఇరవై ఐదు ఏండ్లవాడు; అతడు యెరూషలేములో పదారు సంవత్సరములు ఏలెను.",
    "9": "యోతాము తన పితరులతో నిద్రించెను; వారు దావీదు పురములో అతని పాతిపెట్టిరి; అతని కుమారుడైన ఆహాజు అతనికి మారుగా రాజాయెను."
}
