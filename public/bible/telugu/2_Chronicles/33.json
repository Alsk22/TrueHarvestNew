
{
    "1": "మనష్షే ఏలనారంభించినప్పుడు పన్నెండేండ్లవాడు; అతడు యెరూషలేములో ఏబది ఐదు సంవత్సరములు ఏలెను.",
    "2": "అతడు యెహోవా ఇశ్రాయేలీయుల యెదుటనుండి వెళ్లగొట్టిన అన్యజనుల హేయక్రియల చొప్పున చేసి, యెహోవా దృష్టికి చెడుతనము చేసెను.",
    "3": "తన తండ్రియైన హిజ్కియా పాడుచేసిన ఉన్నత స్థలములను అతడు తిరిగి కట్టించెను; బయలు దేవతకు బలిపీఠములను కట్టించి, దేవతాస్తంభములను చేయించి, ఆకాశ సమూహమునకు నమస్కరించి వాటిని పూజించెను.",
    "4": "యెరూషలేములో నా నామము నిత్యము ఉండునని యెహోవా సెలవిచ్చిన యెహోవా మందిరములో అతడు బలిపీఠములను కట్టించెను.",
    "5": "యెహోవా మందిరము యొక్క రెండు ఆవరణములలో ఆకాశ సమూహమంతటికి బలిపీఠములను కట్టించెను.",
    "6": "అతడు బెన్హిన్నోము లోయలో తన కుమారులను అగ్నిగుండము దాటించి, ముహూర్తములను విచారించి, సోదె చెప్పి, మంత్రములను ప్రయోగించి, కర్ణపిశాచి గలవారితోను సోదెగాండ్రతోను సాంగత్యము చేసి, యెహోవాకు కోపము పుట్టించునట్లు ఆయన దృష్టికి బహుగా చెడుతనము చేసెను.",
    "7": "మరియు ఈ మందిరములోను, ఇశ్రాయేలు గోత్రములన్నిటిలోనుండి నేను కోరుకొనిన యెరూషలేములోను నా నామమును నిత్యము ఉంచెదనని దావీదుతోను అతని కుమారుడైన సొలొమోనుతోను దేవుడు సెలవిచ్చిన దేవుని మందిరములో అతడు తాను చేయించిన విగ్రహమును ఉంచెను.",
    "8": "నేను మోషే ద్వారా వారికి ఆజ్ఞాపించిన వాటన్నిటిని, అనగా ధర్మశాస్త్రమును కట్టడలను విధులను వారు గైకొని చేసినయెడల, నేను మీ పితరులకు నిర్ణయించిన దేశములోనుండి ఇశ్రాయేలీయుల పాదములను ఇక తీసివేయను.",
    "9": "యెహోవా ఇశ్రాయేలీయుల యెదుటనుండి నశింపజేసిన అన్యజనులకంటే ఎక్కువగా చెడుతనము చేయునట్లు మనష్షే యూదావారిని యెరూషలేము నివాసులను త్రోవ తప్పించెను.",
    "10": "యెహోవా మనష్షెతోను అతని జనులతోను మాటలాడెను గాని వారు వినకపోయిరి.",
    "11": "కాబట్టి యెహోవా అష్షూరు రాజు సైన్యాధిపతులను వారి మీదికి రప్పించెను; వారు మనష్షేను గాలములతో పట్టుకొని, ఇత్తడి సంకెళ్లతో బంధించి బబులోనునకు తీసికొనిపోయిరి.",
    "12": "అతడు శ్రమలో ఉన్నప్పుడు తన దేవుడైన యెహోవాను బతిమాలుకొని, తన పితరుల దేవుని సన్నిధిని తన్ను తాను బహుగా తగ్గించుకొనెను.",
    "13": "అతడు ఆయనకు ప్రార్థన చేయగా ఆయన అతనిని కరుణించి, అతని విన్నపమును ఆలకించి, యెరూషలేములోని అతని రాజ్యమునకు అతనిని తిరిగి రప్పించెను; అప్పుడు యెహోవాయే దేవుడని మనష్షే తెలిసికొనెను.",
    "14": "దీని తరువాత అతడు దావీదు పురమునకు బయట గీహోనుకు పడమటి వైపున లోయలో మత్స్యపు గుమ్మము వరకు ప్రాకారమును కట్టించి, ఓపెలు చుట్టు దానిని కట్టించి, దానిని బహు ఎత్తుగా లేపెను; యూదాలోని ప్రాకారములు గల పట్టణములన్నిటిలో సైన్యాధిపతులను ఉంచెను.",
    "15": "యెహోవా మందిరములోనుండి అన్య దేవతలను ఆ విగ్రహమును, యెహోవా మందిరపు కొండమీదను యెరూషలేములోను తాను కట్టించిన బలిపీఠములన్నిటిని తీసివేసి పట్టణము బయట పారవేయించెను.",
    "16": "మరియు అతడు యెహోవా బలిపీఠమును బాగుచేసి, దానిమీద సమాధానబలులను కృతజ్ఞతాబలులను అర్పించి, ఇశ్రాయేలు దేవుడైన యెహోవాను సేవించవలెనని యూదావారికి ఆజ్ఞాపించెను.",
    "17": "అయినను జనులు ఇంకను ఉన్నత స్థలములలో బలి అర్పించుచుండిరి గాని తమ దేవుడైన యెహోవాకు మాత్రమే అర్పించుచుండిరి.",
    "18": "మనష్షే చేసిన ఇతర కార్యములను గూర్చియు, అతడు తన దేవునికి చేసిన ప్రార్థనను గూర్చియు, ఇశ్రాయేలు దేవుడైన యెహోవా నామమున దీర్ఘదర్శులు అతనితో చెప్పిన మాటలను గూర్చియు ఇశ్రాయేలు రాజుల గ్రంథమందు వ్రాయబడియున్నది.",
    "19": "అతని ప్రార్థనను గూర్చియు, దేవుడు అతనిని కరుణించినదానిని గూర్చియు, అతడు తన్ను తాను తగ్గించుకొనక మునుపు చేసిన పాపమంతటిని గూర్చియు, ద్రోహమును గూర్చియు, అతడు ఉన్నత స్థలములను కట్టించి దేవతాస్తంభములను విగ్రహములను నిలిపిన స్థలములను గూర్చియు హోజై యొక్క మాటలలో వ్రాయబడియున్నది.",
    "20": "మనష్షే తన పితరులతో నిద్రించెను; వారు అతని ఇంట అతని పాతిపెట్టిరి; అతని కుమారుడైన ఆమోను అతనికి మారుగా రాజాయెను.",
    "21": "ఆమోను ఏలనారంభించినప్పుడు ఇరవై రెండు ఏండ్లవాడు; అతడు యెరూషలేములో రెండు సంవత్సరములు ఏలెను.",
    "22": "అతడు తన తండ్రియైన మనష్షే చేసినట్లు యెహోవా దృష్టికి చెడుతనము చేసెను; ఆమోను తన తండ్రియైన మనష్షే చేయించిన విగ్రహములన్నిటికి బలి అర్పించి వాటిని పూజించెను.",
    "23": "తన తండ్రియైన మనష్షే తన్ను తాను తగ్గించుకొనినట్లు అతడు యెహోవా సన్నిధిని తన్ను తాను తగ్గించుకొనలేదు; ఈ ఆమోను మరి ఎక్కువగా అపరాధము చేసెను.",
    "24": "అతని సేవకులు అతని మీద కుట్ర చేసి అతని నగరులోనే అతనిని చంపిరి.",
    "25": "అయితే దేశపు జనులు రాజైన ఆమోను మీద కుట్ర చేసినవారినందరిని చంపి, అతని కుమారుడైన యోషీయాను అతనికి మారుగా రాజుగా చేసిరి."
}
