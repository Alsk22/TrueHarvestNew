
{
    "1": "మరియు యెహోవా యెహోషువతో ఇట్లనెను",
    "2": "నీవు ఇశ్రాయేలీయులతో ఇట్లనుము - నేను మోషే ద్వారా మీతో చెప్పిన ఆశ్రయపురములను మీరు ఏర్పరచుకొనుడి.",
    "3": "తెలియక పొరబాటున ఒకని చంపిన నరహంతకుడు అక్కడికి పారిపోవచ్చును; పగ తీర్చుకొనువానినుండి తప్పించుకొనుటకు అవి మీకు ఆశ్రయముగా ఉండును.",
    "4": "ఒకడు ఆ పట్టణములలో ఒకదానికి పారిపోయి ఆ పట్టణపు గవిని ద్వారమునొద్ద నిలిచి, ఆ పట్టణపు పెద్దలు వినునట్లు తన సంగతి చెప్పవలెను; అప్పుడు వారు ఆ పట్టణములోనికి తమ యొద్దకు అతని చేర్చుకొని, తమ మధ్య అతనికి ఒక స్థలమియ్యవలెను, అతడు వారి మధ్య నివసింపవలెను.",
    "5": "పగ తీర్చుకొనువాడు అతని తరిమినయెడల, అతడు పూర్వము పగలేక పొరబాటున తన పొరుగువానిని చంపెను గనుక వారు ఆ నరహంతకుని అతని చేతికి అప్పగింపకూడదు.",
    "6": "అతడు తీర్పు కొరకు సమాజము యెదుట నిలుచువరకు, లేదా ఆ దినములలో నుండు ప్రధాన యాజకుడు మృతిబొందు వరకు అతడు ఆ పట్టణములో నివసింపవలెను; తరువాత ఆ నరహంతకుడు తాను పారిపోయి వచ్చిన తన పట్టణమునకును తన ఇంటికిని తిరిగి వెళ్లవచ్చును.",
    "7": "కాబట్టి వారు నఫ్తాలి మన్నెములో గలలియలోని కెదెషును, ఎఫ్రాయిము మన్నెములోని షెకెమును, యూదా మన్నెములోని కిర్యతర్బాను, అనగా హెబ్రోనును ప్రతిష్ఠించిరి.",
    "8": "మరియు యొర్దాను అవతల, అనగా యెరికోకు తూర్పున రూబేను గోత్రములో మైదానమందలి అరణ్యములోనున్న బెసెరును, గాదు గోత్రములో గిలాదులోనున్న రామోతును, మనష్షే గోత్రములో బాషానులోనున్న గోలానును ఏర్పరచిరి.",
    "9": "ఇశ్రాయేలీయులందరి కొరకును వారి మధ్య నివసించు పరదేశి కొరకును నియమింపబడిన పట్టణములు ఇవే. పొరబాటున ఒకని చంపిన ప్రతివాడును పగ తీర్చుకొనువాని చేతివలన చావక, సమాజము యెదుట నిలుచువరకు అక్కడికి పారిపోవచ్చును."
}
