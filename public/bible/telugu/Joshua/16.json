
{
    "1": "యోసేపు పుత్రులకు చీటివలన వచ్చిన వంతు యెరికో యొద్దనున్న యొర్దాను నుండి తూర్పున యెరికో నీళ్ల వరకు, అరణ్యము గుండా యెరికో నుండి బేతేలు మన్నెము వరకు వ్యాపించెను.",
    "2": "అది బేతేలు నుండి లూజు వరకు సాగి అటారోతునందలి అర్కీయుల సరిహద్దు వరకు వ్యాపించి",
    "3": "పడమటి వైపున యఫ్లేతీయుల సరిహద్దు వరకు, అనగా దిగువ బేత్హోరోను సరిహద్దు వరకును గెజెరు వరకును దిగి సముద్రమునొద్ద అంతమగును.",
    "4": "యోసేపు కుమారులైన మనష్షే ఎఫ్రాయిములు తమ స్వాస్థ్యమును పొందిరి.",
    "5": "ఎఫ్రాయిమీయులకు వారి వంశముల చొప్పున సరిహద్దు ఏదనగా - తూర్పున వారి స్వాస్థ్యపు సరిహద్దు అటారోతు అద్దారు నుండి దిగువ బేత్హోరోను వరకు వ్యాపించెను.",
    "6": "ఆ సరిహద్దు పడమటి వైపున ఉత్తరమందున్న మిక్మెతాతు వరకు సాగును; తూర్పు వైపున ఆ సరిహద్దు తానాత్షీలో వరకు తిరిగి దానికి తూర్పున యానోహను దాటి",
    "7": "యానోహనుండి అటారోతుకును నారాకును దిగి యెరికోను తాకి యొర్దానునొద్ద అంతమగును.",
    "8": "ఆ సరిహద్దు తప్పూయ నుండి పడమటి వైపున కాన నది వరకు సాగి సముద్రమునొద్ద అంతమగును. ఎఫ్రాయిమీయుల గోత్రమునకు వారి వంశముల చొప్పున ఇది స్వాస్థ్యము.",
    "9": "మరియు మనష్షీయుల స్వాస్థ్యములో ఎఫ్రాయిమీయులకు ప్రత్యేకించబడిన పట్టణములును వాటి పల్లెలన్నియు ఎఫ్రాయిమీయులవి.",
    "10": "అయితే వారు గెజెరులో నివసించిన కనానీయులను వెళ్లగొట్టలేదు; కనానీయులు నేటి వరకు ఎఫ్రాయిమీయుల మధ్య నివసించుచు వెట్టి పనులు చేయుచున్నారు."
}
