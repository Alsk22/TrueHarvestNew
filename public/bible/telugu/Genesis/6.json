
{
    "1": "నరులు భూమిమీద విస్తరింప నారంభించి, వారికి కుమార్తెలు పుట్టినప్పుడు",
    "2": "దేవుని కుమారులు నరుల కుమార్తెలు చక్కనివారని చూచి, వారందరిలో తమకు మనస్సువచ్చిన వారిని పెండ్లి చేసికొనిరి.",
    "3": "అప్పుడు యెహోవా - నా ఆత్మ నరులతో ఎల్లప్పుడును వాదించదు; వారు తమ అక్రమ విషయములో నరమాత్రులై యున్నారు; అయినను వారి దినములు నూట ఇరవై ఏండ్లగుననెను.",
    "4": "ఆ దినములలో నెఫీలులను వారు భూమిమీద ఉండిరి; తరువాతను ఉండిరి. దేవుని కుమారులు నరుల కుమార్తెలతో పోయినప్పుడు వారికి పిల్లలు కలిగిరి. పూర్వకాలమందు పేరు పొందిన శూరులు వీరే.",
    "5": "నరుల చెడుతనము భూమిమీద గొప్పదనియు, వారి హృదయము యొక్క తలంపులలోని ఊహ యంతయు ఎల్లప్పుడు కేవలము చెడ్డదనియు యెహోవా చూచి",
    "6": "తాను భూమిమీద నరులను చేసినందుకు యెహోవా సంతాపము నొంది తన హృదయములో నొచ్చుకొనెను.",
    "7": "అప్పుడు యెహోవా - నేను సృజించిన నరులను, నరులతోకూడ జంతువులను పురుగులను ఆకాశ పక్షులను భూమిమీద నుండకుండ తుడిచివేయుదును; ఏలయనగా నేను వారిని చేసినందుకు సంతాపము నొందియున్నాననెను.",
    "8": "అయితే నోవహు యెహోవా దృష్టియందు కృప పొందినవాడాయెను.",
    "9": "నోవహు వంశావళి ఇదే. నోవహు నీతిపరుడును తన తరములో నిందారహితుడునై యుండెను. నోవహు దేవునితో కూడ నడిచినవాడు.",
    "10": "నోవహు షేము హాము యాపెతు అను ముగ్గురు కుమారులను కనెను.",
    "11": "ఆ కాలమున లోకము దేవుని సన్నిధిని చెడిపోయియుండెను; భూలోకము బలాత్కారముతో నిండియుండెను.",
    "12": "దేవుడు లోకమును చూచినప్పుడు అది చెడిపోయియుండెను; భూమిమీద సమస్త శరీరులు తమ మార్గమును చెరిపివేసుకొని యుండిరి.",
    "13": "దేవుడు నోవహుతో ఇట్లనెను - సమస్త శరీరుల మూలముగా భూమి బలాత్కారముతో నిండియున్నది గనుక వారి అంతము నా సన్నిధికి వచ్చియున్నది; ఇదిగో వారిని భూమితోకూడ నాశనము చేయుదును.",
    "14": "చితిసారకపు మ్రానుతో నీకొక ఓడను చేసికొనుము. అరలు పెట్టి ఆ ఓడను చేసి లోపటను వెలుపటను దానికి కీలు పూయవలెను.",
    "15": "నీవు దానిని చేయవలసిన విధమిది; ఆ ఓడ పొడుగు మూడు వందల మూరలు, దాని వెడల్పు ఏబది మూరలు, దాని ఎత్తు ముప్పది మూరలు.",
    "16": "ఆ ఓడకు కిటికీ చేసి పైనుండి ఒక మూర క్రిందికి దాని ముగించవలెను; ఓడ తలుపు దాని ప్రక్కను ఉంచవలెను; క్రింది అంతస్తు, రెండవ అంతస్తు, మూడవ అంతస్తు గలదిగా దాని చేయవలెను.",
    "17": "ఇదిగో ఆకాశము క్రింద జీవాత్మ గల సమస్త శరీరులను నాశనము చేయుటకు నేను భూమిమీదికి జలప్రళయమును రప్పించుచున్నాను. భూమిమీదనున్నవన్నియు చనిపోవును.",
    "18": "అయితే నీతో నా నిబంధన స్థిరపరచుదును; నీవును నీతోకూడ నీ కుమారులును నీ భార్యయు నీ కోడండ్రును ఆ ఓడలో ప్రవేశింపవలెను.",
    "19": "మరియు నీతోకూడ వాటిని బ్రతికించుకొనుటకై సమస్త జీవులలో, అనగా సమస్త శరీరులలో ప్రతి జాతివి రెండేసి చొప్పున నీవు ఓడలోనికి తేవలెను; వాటిలో మగదియు ఆడదియు నుండవలెను.",
    "20": "వాటి వాటి జాతి ప్రకారము పక్షులలోను, వాటి వాటి జాతి ప్రకారము పశువులలోను, వాటి వాటి జాతి ప్రకారము నేలను ప్రాకువాటి యన్నిటిలోను, ప్రతి జాతివి రెండేసి చొప్పున బ్రతుకుటకు నీ యొద్దకు అవి వచ్చును.",
    "21": "మరియు తినుటకు నానావిధములైన ఆహార పదార్థములను నీవు కూర్చుకొని నీ యొద్ద ఉంచుకొనవలెను; అవి నీకును వాటికిని ఆహారమగునని చెప్పెను.",
    "22": "నోవహు అట్లు చేసెను; దేవుడు అతనికి ఆజ్ఞాపించిన ప్రకారము యావత్తు చేసెను."
}
