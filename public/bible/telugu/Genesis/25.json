
{
    "1": "అబ్రాహాము మరల ఒక స్త్రీని పెండ్లి చేసికొనెను; ఆమె పేరు కెతూరా.",
    "2": "ఆమె అతనికి జిమ్రానును యొక్షానును మెదానును మిద్యానును ఇష్బాకును షూవహును కనెను.",
    "3": "యొక్షాను షేబను దదానును కనెను. దదాను కుమారులు అష్షూరీయులు లెతూషీయులు లెయుమ్మీయులు.",
    "4": "మిద్యాను కుమారులు ఏయిపా ఏఫెరు హనోకు అబీదా ఎల్దాయా. వీరందరు కెతూరా సంతానము.",
    "5": "అబ్రాహాము తనకు కలిగినదంతయు ఇస్సాకునకిచ్చెను.",
    "6": "అబ్రాహాము తన ఉపపత్నుల కుమారులకు బహుమానములిచ్చి, తాను బ్రతికియుండగానే తన కుమారుడగు ఇస్సాకు నొద్దనుండి తూర్పుతట్టుననున్న తూర్పు దేశమునకు వారిని పంపివేసెను.",
    "7": "అబ్రాహాము బ్రతికిన దినములు నూట డెబ్బది ఐదు ఏండ్లు.",
    "8": "అబ్రాహాము నిండు వృద్ధాప్యమందు పండు ముసలివాడై ప్రాణము విడిచి మృతిబొంది తన పితరుల యొద్దకు చేర్చబడెను.",
    "9": "అతని కుమారులైన ఇస్సాకు ఇష్మాయేలు మమ్రేకు ఎదురుగానున్న హిత్తీయుడైన సోహరు కుమారుడగు ఎఫ్రోను పొలమందలి మక్పేలా గుహలో అతని పాతిపెట్టిరి.",
    "10": "ఆ పొలము అబ్రాహాము హేతు కుమారులయొద్ద కొనినది; అక్కడ అబ్రాహామును అతని భార్యయైన శారాయును పాతిపెట్టబడిరి.",
    "11": "అబ్రాహాము చనిపోయిన తరువాత దేవుడు అతని కుమారుడైన ఇస్సాకును ఆశీర్వదించెను; ఇస్సాకు లహయిరోయీ బావి దగ్గర కాపురముండెను.",
    "12": "శారా దాసియు ఐగుప్తీయురాలునైన హాగరు అబ్రాహామునకు కనిన కుమారుడగు ఇష్మాయేలు వంశావళి ఇదే.",
    "13": "ఇష్మాయేలు కుమారుల పేర్లు ఇవి; వారి వారి వంశముల ప్రకారము వారి పేర్లు - ఇష్మాయేలు జ్యేష్ఠకుమారుడు నెబాయోతు, కేదారు అద్బెయేలు మిబ్శాము",
    "14": "మిష్మా దూమా మస్సా",
    "15": "హదరు తేమా యెతూరు నాఫీషు కెదెమా.",
    "16": "వీరు ఇష్మాయేలు కుమారులు. వారి వారి గ్రామాదులలోను కోటలలోను వారి పేర్లు ఇవే. వారి వారి జనములకు వారు పన్నెండుమంది రాజులు.",
    "17": "ఇష్మాయేలు బ్రతికిన దినములు నూట ముప్పది ఏడు ఏండ్లు; అప్పుడతడు ప్రాణము విడిచి మృతిబొంది తన పితరుల యొద్దకు చేర్చబడెను.",
    "18": "వారు హవీలా మొదలుకొని ఐగుప్తు ఎదుటనున్న షూరు వరకు అష్షూరుకు వెళ్లు మార్గమున నివసించిరి. అతడు తన సహోదరులందరి యెదుట నివసించెను.",
    "19": "అబ్రాహాము కుమారుడైన ఇస్సాకు వంశావళి ఇదే. అబ్రాహాము ఇస్సాకును కనెను.",
    "20": "ఇస్సాకు పద్దనరాములో నివసించు సిరియనుడైన బెతూయేలు కుమార్తెయు సిరియనుడైన లాబాను సహోదరియునగు రిబ్కాను పెండ్లి చేసికొనినప్పుడు నలభై ఏండ్లవాడు.",
    "21": "ఇస్సాకు భార్య గొడ్రాలైనందున అతడు ఆమె విషయమై యెహోవాను వేడుకొనెను; యెహోవా అతని ప్రార్థన వినెను గనుక అతని భార్యయైన రిబ్కా గర్భవతి ఆయెను.",
    "22": "ఆమె గర్భములో పిల్లలు ఒకరినొకరు త్రోసుకొనుచుండగా ఆమె - ఇట్లుండిన నాకు మేలేమిటని అనుకొని యెహోవాను అడుగుటకు వెళ్ళెను.",
    "23": "అప్పుడు యెహోవా ఆమెతో - రెండు జనములు నీ గర్భములో కలవు, రెండు జనములు నీ కడుపులోనుండి వేరగును; ఒక జనము రెండవ జనముకంటే బలిష్ఠమై యుండును; పెద్దవాడు చిన్నవానికి దాసుడగునని చెప్పెను.",
    "24": "ఆమె ప్రసవ దినములు నిండినప్పుడు ఆమె గర్భమందు కవలవారు ఉండిరి.",
    "25": "మొదటివాడు ఎర్రనివాడు; అతని ఒళ్ళంతయు గొర్రె బొచ్చు వంటిది గనుక అతనికి ఏశావు అని పేరు పెట్టిరి.",
    "26": "తరువాత అతని సహోదరుడు బయటికి వచ్చినప్పుడు అతని చెయ్యి ఏశావు మడమను పట్టుకొని యుండెను గనుక అతనికి యాకోబు అని పేరు పెట్టబడెను. ఆమె వారిని కనినప్పుడు ఇస్సాకు అరువది ఏండ్లవాడు.",
    "27": "ఆ చిన్నవారు ఎదిగినప్పుడు ఏశావు వన సంచారియు వేటగాడునై యుండెను; యాకోబు సాధువై గుడారములలో నివసించుచుండెను.",
    "28": "ఇస్సాకు ఏశావు తెచ్చిన వేట మాంసమును ఇష్టపడువాడు గనుక అతనిని ప్రేమించెను; రిబ్కా యాకోబును ప్రేమించెను.",
    "29": "యాకోబు వంటకము వండుకొనుచుండగా ఏశావు అలసిపోయినవాడై పొలమునుండి వచ్చెను.",
    "30": "ఏశావు - నేను అలసియున్నాను; ఆ ఎర్రని వంటకము కొంచెము దయచేసి నన్ను తిననిమ్ము అని యాకోబును అడిగెను. అందుచేత అతని పేరు ఎదోము అనబడెను.",
    "31": "అందుకు యాకోబు - నీ జ్యేష్ఠత్వము నేడు నాకిమ్మనెను.",
    "32": "అందుకు ఏశావు - నేను చావబోవుచున్నాను గదా, ఈ జ్యేష్ఠత్వము నాకెందుకు అనెను.",
    "33": "యాకోబు - నేడు నాతో ప్రమాణము చేయుమని అడుగగా, అతడు అతనితో ప్రమాణము చేసి తన జ్యేష్ఠత్వమును యాకోబుకు అమ్మవేసెను.",
    "34": "అప్పుడు యాకోబు ఆహారమును చిక్కుడుకాయల వంటకమును ఏశావుకు ఇచ్చెను; అతడు తిని త్రాగి లేచిపోయెను. అట్లు ఏశావు తన జ్యేష్ఠత్వమును తృణీకరించెను."
}
