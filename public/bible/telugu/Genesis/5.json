
{
    "1": "ఆదాము వంశావళి గ్రంథము ఇదే. దేవుడు ఆదామును సృజించిన దినమున దేవుని పోలికగా అతని చేసెను;",
    "2": "మగవానిగాను ఆడదానిగాను వారిని సృజించెను. వారు సృజించబడిన దినమున దేవుడు వారిని ఆశీర్వదించి వారికి నరులని పేరు పెట్టెను.",
    "3": "ఆదాము నూట ముప్పది ఏండ్లు బ్రతికి తన పోలికగా తన స్వరూపమున కుమారుని కని అతనికి షేతు అని పేరు పెట్టెను.",
    "4": "ఆదాము షేతును కనిన తరువాత ఎనిమిది వందల ఏండ్లు బ్రతికి కుమారులను కుమార్తెలను కనెను.",
    "5": "ఆదాము బ్రతికిన దినములన్నియు తొమ్మిది వందల ముప్పది ఏండ్లు; అప్పుడతడు మృతిబొందెను.",
    "6": "షేతు నూట అయిదు ఏండ్లు బ్రతికి ఎనోషును కనెను.",
    "7": "షేతు ఎనోషును కనిన తరువాత ఎనిమిది వందల ఏడేండ్లు బ్రతికి కుమారులను కుమార్తెలను కనెను.",
    "8": "షేతు దినములన్నియు తొమ్మిది వందల పన్నెండు ఏండ్లు; అప్పుడతడు మృతిబొందెను.",
    "9": "ఎనోషు తొంభై ఏండ్లు బ్రతికి కేనానను కనెను.",
    "10": "ఎనోషు కేనానను కనిన తరువాత ఎనిమిది వందల పదిహేను ఏండ్లు బ్రతికి కుమారులను కుమార్తెలను కనెను.",
    "11": "ఎనోషు దినములన్నియు తొమ్మిది వందల అయిదు ఏండ్లు; అప్పుడతడు మృతిబొందెను.",
    "12": "కేనాన డెబ్బది ఏండ్లు బ్రతికి మహలలేలును కనెను.",
    "13": "కేనాన మహలలేలును కనిన తరువాత ఎనిమిది వందల నలభై ఏండ్లు బ్రతికి కుమారులను కుమార్తెలను కనెను.",
    "14": "కేనాన దినములన్నియు తొమ్మిది వందల పది ఏండ్లు; అప్పుడతడు మృతిబొందెను.",
    "15": "మహలలేలు అరువది అయిదు ఏండ్లు బ్రతికి యెరెదును కనెను.",
    "16": "మహలలేలు యెరెదును కనిన తరువాత ఎనిమిది వందల ముప్పది ఏండ్లు బ్రతికి కుమారులను కుమార్తెలను కనెను.",
    "17": "మహలలేలు దినములన్నియు ఎనిమిది వందల తొంభై అయిదు ఏండ్లు; అప్పుడతడు మృతిబొందెను.",
    "18": "యెరెదు నూట అరువది రెండు ఏండ్లు బ్రతికి హనోకును కనెను.",
    "19": "యెరెదు హనోకును కనిన తరువాత ఎనిమిది వందల ఏండ్లు బ్రతికి కుమారులను కుమార్తెలను కనెను.",
    "20": "యెరెదు దినములన్నియు తొమ్మిది వందల అరువది రెండు ఏండ్లు; అప్పుడతడు మృతిబొందెను.",
    "21": "హనోకు అరువది అయిదు ఏండ్లు బ్రతికి మెతూషెలను కనెను.",
    "22": "హనోకు మెతూషెలను కనిన తరువాత మూడు వందల ఏండ్లు దేవునితో నడుచుచు కుమారులను కుమార్తెలను కనెను.",
    "23": "హనోకు దినములన్నియు మూడు వందల అరువది అయిదు ఏండ్లు.",
    "24": "హనోకు దేవునితో నడిచిన తరువాత దేవుడతనిని తీసికొనిపోయెను గనుక అతడు లేకపోయెను.",
    "25": "మెతూషెల నూట ఎనభై ఏడు ఏండ్లు బ్రతికి లెమెకును కనెను.",
    "26": "మెతూషెల లెమెకును కనిన తరువాత ఏడు వందల ఎనభై రెండు ఏండ్లు బ్రతికి కుమారులను కుమార్తెలను కనెను.",
    "27": "మెతూషెల దినములన్నియు తొమ్మిది వందల అరువది తొమ్మిది ఏండ్లు; అప్పుడతడు మృతిబొందెను.",
    "28": "లెమెకు నూట ఎనభై రెండు ఏండ్లు బ్రతికి ఒక కుమారుని కని",
    "29": "భూమిని యెహోవా శపించుటవలన కలిగిన మన చేతుల కష్టము విషయములోను మన పని విషయములోను ఇతడు మనకు ఆదరణ కలుగజేయునని చెప్పి అతనికి నోవహు అని పేరు పెట్టెను.",
    "30": "లెమెకు నోవహును కనిన తరువాత ఐదు వందల తొంభై అయిదు ఏండ్లు బ్రతికి కుమారులను కుమార్తెలను కనెను.",
    "31": "లెమెకు దినములన్నియు ఏడు వందల డెబ్బది ఏడు ఏండ్లు; అప్పుడతడు మృతిబొందెను.",
    "32": "నోవహుకు ఐదు వందల ఏండ్లు గడచిన తరువాత నోవహు షేమును హామును యాపెతును కనెను."
}
