
{
    "1": "భూమియందంతట ఒక్క భాషయు ఒక్క పలుకును ఉండెను.",
    "2": "జనులు తూర్పున ప్రయాణమై పోవుచుండగా షీనారు దేశమందొక మైదానము వారికి కనబడెను; అక్కడ వారు నివసించి",
    "3": "మనము ఇటుకలు చేసి వాటిని బాగుగా కాల్చుదము రండని ఒకరితో ఒకరు మాటలాడుకొనిరి. రాళ్లకు బదులుగా ఇటుకలును, అడుసునకు బదులుగా మట్టికీలును వారికుండెను.",
    "4": "మరియు వారు - మనము భూమియందంతట చెదిరిపోకుండ ఒక పట్టణమును, ఆకాశమునంటు శిఖరముగల ఒక గోపురమును కట్టుకొని, పేరు సంపాదించుకొందము రండని మాటలాడుకొనగా",
    "5": "యెహోవా నరుల కుమారులు కట్టిన పట్టణమును గోపురమును చూడ దిగివచ్చెను.",
    "6": "అప్పుడు యెహోవా - ఇదిగో జనము ఒక్కటే; వారందరికిని భాష ఒక్కటే; వారు ఈ పని ఆరంభించియున్నారు; ఇక మీదట వారు చేయదలచు ఏ పనియైనను చేయకుండ వారికి ఆటంకమేమియు నుండదు.",
    "7": "గనుక మనము దిగిపోయి వారిలో ఒకని మాట ఒకనికి తెలియకుండ అక్కడ వారి భాషను తారుమారు చేయుదము రండని అనుకొనెను.",
    "8": "ఆలాగు యెహోవా అక్కడనుండి భూమియందంతట వారిని చెదరగొట్టెను గనుక వారు ఆ పట్టణమును కట్టుట మానిరి.",
    "9": "దానిపేరు బాబెలు అనబడెను; ఎందుకనగా అక్కడ యెహోవా భూజనులందరి భాషను తారుమారు చేసెను. అక్కడనుండి యెహోవా భూమియందంతట వారిని చెదరగొట్టెను.",
    "10": "షేము వంశావళి ఇదే. షేము నూరేండ్లవాడై జలప్రళయము వచ్చిన రెండేండ్లకు అర్పక్షదును కనెను.",
    "11": "షేము అర్పక్షదును కనిన తరువాత ఐదు వందల ఏండ్లు బ్రతికి కుమారులను కుమార్తెలను కనెను.",
    "12": "అర్పక్షదు ముప్పది ఐదేండ్లు బ్రతికి షేలహును కనెను.",
    "13": "అర్పక్షదు షేలహును కనిన తరువాత నాలుగు వందల మూడేండ్లు బ్రతికి కుమారులను కుమార్తెలను కనెను.",
    "14": "షేలహు ముప్పది ఏండ్లు బ్రతికి ఏబెరును కనెను.",
    "15": "షేలహు ఏబెరును కనిన తరువాత నాలుగు వందల మూడేండ్లు బ్రతికి కుమారులను కుమార్తెలను కనెను.",
    "16": "ఏబెరు ముప్పది నాలుగేండ్లు బ్రతికి పెలెగును కనెను.",
    "17": "ఏబెరు పెలెగును కనిన తరువాత నాలుగు వందల ముప్పది ఏండ్లు బ్రతికి కుమారులను కుమార్తెలను కనెను.",
    "18": "పెలెగు ముప్పది ఏండ్లు బ్రతికి రెయూను కనెను.",
    "19": "పెలెగు రెయూను కనిన తరువాత రెండు వందల తొమ్మిది ఏండ్లు బ్రతికి కుమారులను కుమార్తెలను కనెను.",
    "20": "రెయూ ముప్పది రెండేండ్లు బ్రతికి సెరూగును కనెను.",
    "21": "రెయూ సెరూగును కనిన తరువాత రెండు వందల ఏడేండ్లు బ్రతికి కుమారులను కుమార్తెలను కనెను.",
    "22": "సెరూగు ముప్పది ఏండ్లు బ్రతికి నాహోరును కనెను.",
    "23": "సెరూగు నాహోరును కనిన తరువాత రెండు వందల ఏండ్లు బ్రతికి కుమారులను కుమార్తెలను కనెను.",
    "24": "నాహోరు ఇరవై తొమ్మిది ఏండ్లు బ్రతికి తెరహును కనెను.",
    "25": "నాహోరు తెరహును కనిన తరువాత నూట పంతొమ్మిది ఏండ్లు బ్రతికి కుమారులను కుమార్తెలను కనెను.",
    "26": "తెరహు డెబ్బది ఏండ్లు బ్రతికి అబ్రామును నాహోరును హారానును కనెను.",
    "27": "తెరహు వంశావళి ఇదే; తెరహు అబ్రామును నాహోరును హారానును కనెను; హారాను లోతును కనెను.",
    "28": "హారాను తాను పుట్టిన దేశమందలి కల్దీయుల ఊర్ అను పట్టణములో తన తండ్రియైన తెరహు కంటే ముందుగా మృతిబొందెను.",
    "29": "అబ్రామును నాహోరును పెండ్లిళ్లు చేసికొనిరి; అబ్రాము భార్య పేరు శారయి; నాహోరు భార్య పేరు మిల్కా, ఆమె హారాను కుమార్తె; ఆ హారాను మిల్కాకును ఇస్కాకును తండ్రి.",
    "30": "శారయి గొడ్రాలై యుండెను; ఆమెకు సంతానము లేదు.",
    "31": "తెరహు తన కుమారుడగు అబ్రామును, తన కుమారుని కుమారుడు, అనగా హారాను కుమారుడగు లోతును, తన కుమారుడగు అబ్రాము భార్యయైన శారయి అను తన కోడలిని తీసికొని వారితో కూడ కల్దీయుల ఊర్ అను పట్టణములో నుండి బయలుదేరి కనాను దేశమునకు వెళ్లుచు హారాను మట్టుకు వచ్చి అక్కడ నివసించిరి.",
    "32": "తెరహు బ్రతికిన దినములు రెండు వందల ఐదు ఏండ్లు; తెరహు హారానులో మృతిబొందెను."
}
