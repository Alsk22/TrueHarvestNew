
{
    "1": "అబ్రాహాము దినములలో వచ్చిన మొదటి కరవు గాక ఆ దేశములో మరియొక కరవు వచ్చెను. అప్పుడు ఇస్సాకు గెరారులోనున్న ఫిలిష్తీయుల రాజైన అబీమెలెకు నొద్దకు వెళ్ళెను.",
    "2": "అక్కడ యెహోవా అతనికి ప్రత్యక్షమై - నీవు ఐగుప్తులోనికి వెళ్లక నేను నీతో చెప్పు దేశమందు నివసించుము.",
    "3": "ఈ దేశమందు పరదేశివై యుండుము; నేను నీకు తోడైయుండి నిన్ను ఆశీర్వదించెదను; ఏలయనగా నీకును నీ సంతానమునకును ఈ దేశములన్నియు ఇచ్చి, నీ తండ్రియైన అబ్రాహాముతో నేను చేసిన ప్రమాణమును నెరవేర్చెదను.",
    "4": "ఆకాశ నక్షత్రములవలె నీ సంతానమును విస్తరింపజేసి ఈ దేశములన్నియు నీ సంతానమునకు ఇచ్చెదను; నీ సంతానమువలన భూమిమీదనున్న సకల జనములు ఆశీర్వదించబడును.",
    "5": "ఎందుకనగా అబ్రాహాము నా మాట విని, నేను విధించినవాటిని నా ఆజ్ఞలను నా కట్టడలను నా ధర్మశాస్త్రములను గైకొనెనని చెప్పెను.",
    "6": "కాబట్టి ఇస్సాకు గెరారులో నివసించెను.",
    "7": "ఆ చోటి మనుష్యులు అతని భార్యను గూర్చి అతని నడిగినప్పుడు - ఆమె నా సహోదరి అని చెప్పెను; ఎందుకనగా రిబ్కా చక్కనిది గనుక ఈమె నిమిత్తము ఈ చోటి మనుష్యులు నన్ను చంపుదురేమో అని ఆమె తన భార్య అని చెప్పుటకు భయపడెను.",
    "8": "అతడు అక్కడ చాలా దినములుండిన తరువాత ఫిలిష్తీయుల రాజైన అబీమెలెకు కిటికీలోగుండా చూచినప్పుడు ఇస్సాకు తన భార్యయైన రిబ్కాతో సరసమాడుట కనబడెను.",
    "9": "అప్పుడు అబీమెలెకు ఇస్సాకును పిలిపించి - ఇదిగో ఆమె నీ భార్యయే గదా, ఆమె నా సహోదరి అని యేల చెప్పితివని అడుగగా ఇస్సాకు - ఆమె మూలముగా నేను చనిపోవుదునేమో అని అనుకొంటినని అతనితో చెప్పెను.",
    "10": "అందుకు అబీమెలెకు - నీవు మాకు చేసినది ఏమిటి? ఈ జనులలో ఒకడు నీ భార్యను కూడుట తటస్థించవచ్చునే; అప్పుడు నీవు మా మీద పాతకము రప్పించుదువు గదా అనెను.",
    "11": "అప్పుడు అబీమెలెకు - ఈ మనుష్యునినైనను ఇతని భార్యనైనను ముట్టుకొనువాడు నిశ్చయముగా మరణశిక్ష పొందునని ప్రజలందరితో ఆజ్ఞాపించెను.",
    "12": "ఇస్సాకు ఆ దేశమందు విత్తనము వేసి ఆ సంవత్సరము నూరంతలు ఫలము పొందెను. యెహోవా అతనిని ఆశీర్వదించెను.",
    "13": "ఆ మనుష్యడు గొప్పవాడై, క్రమక్రమముగా అభివృద్ధి పొంది అత్యంత గొప్పవాడాయెను.",
    "14": "అతనికి గొర్రెల ఆస్తియు గొడ్ల ఆస్తియు దాసులు గొప్ప సమూహమును కలిగినందున ఫిలిష్తీయులు అతనియందు అసూయపడిరి.",
    "15": "అతని తండ్రియైన అబ్రాహాము దినములలో అతని తండ్రి దాసులు తవ్విన బావులన్నిటిని ఫిలిష్తీయులు మన్ను పోసి పూడ్చివేసిరి.",
    "16": "అప్పుడు అబీమెలెకు - నీవు మాకంటే బహు బలవంతుడవు గనుక మా యొద్దనుండి వెళ్లిపొమ్మని ఇస్సాకుతో చెప్పెను.",
    "17": "కాబట్టి ఇస్సాకు అక్కడనుండి వెళ్లి గెరారు లోయలో గుడారము వేసికొని అక్కడ కాపురముండెను.",
    "18": "తన తండ్రియైన అబ్రాహాము దినములలో తవ్విన నీళ్ల బావులను ఇస్సాకు తిరిగి తవ్వించెను; ఏలయనగా అబ్రాహాము మృతిబొందిన తరువాత ఫిలిష్తీయులు వాటిని పూడ్చివేసిరి; అప్పుడు తన తండ్రి వాటికి పెట్టిన పేర్ల చొప్పుననే అతడు వాటికి పేర్లు పెట్టెను.",
    "19": "ఇస్సాకు దాసులు ఆ లోయలో త్రవ్వగా పారు నీళ్ల బావి దొరకెను.",
    "20": "అప్పుడు గెరారు కాపరులు ఇస్సాకు కాపరులతో జగడమాడి - ఈ నీళ్లు మావే అనిరి గనుక వారు తనతో జగడమాడినందున అతడు ఆ బావికి ఏశెకు అని పేరు పెట్టెను.",
    "21": "వారు మరియొక బావి తవ్వినప్పుడు దానికొరకును జగడమాడిరి గనుక దానికి సిత్నా అని పేరు పెట్టెను.",
    "22": "అతడు అక్కడనుండి వెళ్లి మరియొక బావి తవ్వించెను; దానికొరకు వారు జగడమాడలేదు గనుక అతడు - ఇప్పుడు యెహోవా మనకు ఎడము కలుగజేసియున్నాడు గనుక ఈ దేశములో అభివృద్ధి పొందుదుమని చెప్పి దానికి రహెబోతు అని పేరు పెట్టెను.",
    "23": "అక్కడనుండి అతడు బెేర్షెబాకు వెళ్ళెను.",
    "24": "ఆ రాత్రి యెహోవా అతనికి ప్రత్యక్షమై - నేను నీ తండ్రియైన అబ్రాహాము దేవుడను, భయపడకుము, నేను నీకు తోడైయుండి నా దాసుడైన అబ్రాహామును బట్టి నిన్ను ఆశీర్వదించి నీ సంతానమును విస్తరింపజేసెదనని చెప్పెను.",
    "25": "అక్కడ అతడు ఒక బలిపీఠము కట్టించి యెహోవా నామమున ప్రార్థన చేసి అక్కడ తన గుడారము వేసెను. అప్పుడు ఇస్సాకు దాసులు అక్కడ బావి తవ్విరి.",
    "26": "అప్పుడు అబీమెలెకును అతని స్నేహితుడైన అహుజతును అతని సైన్యాధిపతియైన పీకోలును గెరారునుండి అతని యొద్దకు వచ్చిరి.",
    "27": "ఇస్సాకు - మీరు నా మీద పగపట్టి మీ యొద్దనుండి నన్ను పంపివేసిన తరువాత ఎందుకు నా యొద్దకు వచ్చియున్నారని వారినడుగగా",
    "28": "వారు - నిశ్చయముగా యెహోవా నీకు తోడైయుండుట చూచితిమి గనుక మనకు, అనగా మాకును నీకును మధ్య ఒక ప్రమాణము ఉండవలెననియు,",
    "29": "మేము నిన్ను ముట్టుకొనక నీకు మేలే తప్ప మరేమియు చేయక నిన్ను సమాధానముగా పంపివేసితిమి గనుక నీవును మాకు కీడు చేయకుండ నీతో నిబంధన చేసికొందుమనియు అనుకొంటిమి; ఇప్పుడు నీవు యెహోవా ఆశీర్వాదము పొందినవాడవనిరి.",
    "30": "అప్పుడు అతడు వారికి విందు చేయగా వారు తిని త్రాగిరి.",
    "31": "తెల్లవారినప్పుడు వారు లేచి ఒకనితో ఒకడు ప్రమాణము చేసికొనిరి; తరువాత ఇస్సాకు వారిని సాగనంపగా వారు అతని యొద్దనుండి సమాధానముగా వెళ్లిరి.",
    "32": "ఆ దినమందే ఇస్సాకు దాసులు వచ్చి తాము తవ్విన బావిని గూర్చి అతనికి తెలియజేసి - మాకు నీళ్లు దొరకినవనిరి.",
    "33": "కాబట్టి దానికి షేబ అని పేరు పెట్టెను. అందుచేత నేటి వరకు ఆ ఊరి పేరు బెేర్షెబా.",
    "34": "ఏశావు నలభై ఏండ్లవాడైనప్పుడు హిత్తీయుడైన బేేరీ కుమార్తెయగు యెహూదీతును, హిత్తీయుడైన ఏలోను కుమార్తెయగు బాశెమతును పెండ్లి చేసికొనెను.",
    "35": "వీరు ఇస్సాకునకును రిబ్కాకును మనోవేదన కలుగజేసిరి."
}
