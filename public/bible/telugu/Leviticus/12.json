
{
    "1": "మరియు యెహోవా మోషేతో ఇట్లనెను",
    "2": "నీవు ఇశ్రాయేలీయులతో ఇట్లనుము - స్త్రీ గర్భవతియై మగపిల్లను కనినయెడల ఆమె ఏడు దినములు అపవిత్రురాలగును; ఆమె కడగా ఉండు దినములలో అపవిత్రురాలైనట్లు ఆమె అపవిత్రురాలగును.",
    "3": "ఎనిమిదవ దినమున ఆ బిడ్డకు సున్నతి చేయవలెను.",
    "4": "ఆమె తన రక్తశుద్ధి నిమిత్తము ముప్పది మూడు దినములు ఇంట ఉండవలెను; ఆ శుద్ధి దినములు సంపూర్తి అగువరకు ఆమె పరిశుద్ధమైన దేనిని ముట్టకూడదు, పరిశుద్ధ స్థలములోనికి రాకూడదు.",
    "5": "ఆమె ఆడపిల్లను కనినయెడల ఆమె కడగా ఉండునప్పటివలె రెండు వారములు అపవిత్రురాలగును; ఆమె తన రక్తశుద్ధి నిమిత్తము అరువది ఆరు దినములు ఇంట ఉండవలెను.",
    "6": "కుమారుని కొరకైనను కుమార్తె కొరకైనను ఆమె శుద్ధి దినములు సంపూర్తి అయిన తరువాత ఆమె దహనబలిగా ఏడాది గొర్రెపిల్లను, పాపపరిహార్థార్థ బలిగా పావురపు పిల్లను గాని తెల్ల గువ్వను గాని ప్రత్యక్షపు గుడారము యొక్క ద్వారమునొద్దకు యాజకుని యొద్దకు తేవలెను.",
    "7": "అతడు యెహోవా సన్నిధిని దానిని అర్పించి ఆమె నిమిత్తము ప్రాయశ్చిత్తము చేయును; అప్పుడు ఆమె రక్తస్రావము విషయమై ఆమె పవిత్రురాలగును. మగపిల్లను గాని ఆడపిల్లను గాని కనిన స్త్రీని గూర్చిన విధి ఇదే.",
    "8": "ఆమె గొర్రెపిల్లను తేలేనియెడల రెండు తెల్ల గువ్వలనైనను రెండు పావురపు పిల్లలనైనను, ఒకదానిని దహనబలిగాను ఒకదానిని పాపపరిహార్థార్థ బలిగాను తేవలెను; యాజకుడు ఆమె నిమిత్తము ప్రాయశ్చిత్తము చేయును, అప్పుడు ఆమె పవిత్రురాలగును."
}
