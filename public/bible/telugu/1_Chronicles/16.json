
{
    "1": "వారు దేవుని మందసమును లోపలికి తెచ్చి, దావీదు దానికొరకు వేయించిన గుడారము మధ్యను దానిని ఉంచి, దేవుని సన్నిధిని దహనబలులను సమాధానబలులను అర్పించిరి.",
    "2": "దావీదు దహనబలులను సమాధానబలులను అర్పించుట చాలించిన తరువాత యెహోవా నామమున జనులను దీవించెను.",
    "3": "అతడు ఇశ్రాయేలీయులందరికిని, పురుషులకేమి స్త్రీలకేమి ప్రతివానికి ఒక రొట్టెను, ఒక ముక్క మాంసమును, ఒక ద్రాక్షల అడను పంచిపెట్టెను.",
    "4": "మరియు యెహోవా మందసము యెదుట సేవ చేయుటకును, ఇశ్రాయేలు దేవుడైన యెహోవాను స్తుతించుటకును కొనియాడుటకును ఘనపరచుటకును అతడు లేవీయులలో కొందరిని నియమించెను.",
    "5": "ఆసాపు నాయకుడు, జెకర్యా అతని తరువాతవాడు; యెయీయేలు, షెమీరామోతు, యెహీయేలు, మత్తిత్యా, ఏలీయాబు, బెనాయా, ఓబేదెదోము, యెయీయేలు అనువారు స్వరమండలములను సితారాలను వాయించువారు; ఆసాపు తాళములను వాయించువాడు.",
    "6": "యాజకులైన బెనాయాయు యహజీయేలును దేవుని నిబంధన మందసము యెదుట ఎల్లప్పుడును బూరలు ఊదువారు.",
    "7": "ఆ దినమున దావీదు యెహోవాకు కృతజ్ఞతాస్తుతులు చెల్లించుటకై ఆసాపును అతని సహోదరులను నియమించి వారికిచ్చిన కీర్తన.",
    "8": "యెహోవాకు కృతజ్ఞతాస్తుతులు చెల్లించుడి; ఆయన నామమును ప్రకటించుడి; జనములలో ఆయన క్రియలను తెలియజేయుడి.",
    "9": "ఆయనకు గానము చేయుడి; ఆయనను కీర్తించుడి; ఆయన అద్భుత క్రియలన్నిటిని గూర్చి మాటలాడుడి.",
    "10": "ఆయన పరిశుద్ధ నామమును బట్టి అతిశయించుడి; యెహోవాను వెదకువారి హృదయము సంతోషించును గాక.",
    "11": "యెహోవాను వెదకుడి; ఆయన బలమును వెదకుడి; ఆయన ముఖమును నిత్యము వెదకుడి.",
    "12": "ఆయన చేసిన అద్భుతములను జ్ఞాపకము చేసికొనుడి; ఆయన సూచక క్రియలను ఆయన నోటి తీర్పులను జ్ఞాపకము చేసికొనుడి.",
    "13": "ఆయన సేవకుడైన ఇశ్రాయేలు వంశస్థులారా, ఆయన ఏర్పరచుకొనిన యాకోబు సంతానమా, ఆయన చేసినవాటిని జ్ఞాపకము చేసికొనుడి.",
    "14": "ఆయనే మన దేవుడైన యెహోవా; ఆయన తీర్పులు భూమియందంతట జరుగుచున్నవి.",
    "15": "ఆయన నిబంధనను నిత్యము జ్ఞాపకము చేసికొనుడి; వెయ్యి తరముల వరకు ఆయన ఆజ్ఞాపించిన మాటను జ్ఞాపకము చేసికొనుడి.",
    "16": "ఆయన అబ్రాహాముతో చేసిన నిబంధనను ఇస్సాకుతో చేసిన ప్రమాణమును జ్ఞాపకము చేసికొనుడి.",
    "17": "ఆయన దానిని యాకోబుకు కట్టడగాను ఇశ్రాయేలుకు నిత్య నిబంధనగాను స్థిరపరచెను.",
    "18": "నీకు స్వాస్థ్యముగా ఉండునట్లు కనాను దేశమును నీకు ఇచ్చెదనని ఆయన సెలవిచ్చెను.",
    "19": "అప్పుడు మీరు లెక్కకు కొద్దిమందిగా ఉంటిరి; బహు కొద్దిమందిగా ఉండి అందులో పరదేశులై యుంటిరి.",
    "20": "వారు ఈ జనమునుండి ఆ జనమునకును, ఈ రాజ్యమునుండి వేరొక జనుల యొద్దకును తిరుగులాడుచుండగా",
    "21": "ఎవరును వారికి హాని చేయుటకు ఆయన ఒప్పుకొనలేదు; ఆయన వారి నిమిత్తము రాజులను గద్దించెను.",
    "22": "నేను అభిషేకించినవారిని ముట్టకూడదు; నా ప్రవక్తలకు కీడు చేయకూడదు అనెను.",
    "23": "భూజనులారా, మీరందరు యెహోవాకు గానము చేయుడి; దినదినము ఆయన రక్షణ సువార్తను ప్రకటించుడి.",
    "24": "అన్యజనులలో ఆయన మహిమను ప్రకటించుడి; సమస్త జనములలో ఆయన అద్భుత క్రియలను వివరించుడి.",
    "25": "యెహోవా గొప్పవాడును బహు కీర్తనీయుడునై యున్నాడు; సమస్త దేవతలకంటే ఆయన పూజనీయుడు.",
    "26": "జనముల దేవతలందరు విగ్రహములే; యెహోవా ఆకాశములను సృజించినవాడు.",
    "27": "ఘనతాప్రభావములు ఆయన సన్నిధిని ఉన్నవి; బలమును ఆనందమును ఆయన స్థలములో ఉన్నవి.",
    "28": "జనముల కుటుంబములారా, యెహోవాకు చెల్లించుడి; మహిమను బలమును యెహోవాకు చెల్లించుడి.",
    "29": "యెహోవా నామమునకు తగిన మహిమను ఆయనకు చెల్లించుడి; కానుకలు తీసికొని ఆయన సన్నిధికి రండి; పరిశుద్ధాలంకారములతో యెహోవాకు నమస్కారము చేయుడి.",
    "30": "సర్వలోకమా, ఆయన సన్నిధిని వణకుము; లోకము కదలకుండ స్థిరపరచబడియున్నది.",
    "31": "ఆకాశము సంతోషించును గాక, భూమి ఆనందించును గాక; యెహోవా ఏలుచున్నాడని జనములలో చాటించుడి.",
    "32": "సముద్రమును దాని సంపూర్ణతయు ఘోషించును గాక; పొలమును దానిలోనున్నదంతయు ప్రహర్షించును గాక.",
    "33": "అప్పుడు అడవి చెట్లు యెహోవా సన్నిధిని ఉల్లాసించును; ఆయన భూమికి తీర్పు తీర్చ వచ్చుచున్నాడు.",
    "34": "యెహోవా దయ గలవాడు, ఆయనకు కృతజ్ఞతాస్తుతులు చెల్లించుడి; ఆయన కృప నిరంతరముండును.",
    "35": "మా రక్షణకర్తవగు దేవా, మమ్మును రక్షించుము; మేము నీ పరిశుద్ధ నామమునకు కృతజ్ఞతాస్తుతులు చెల్లించునట్లును, నిన్ను స్తుతించుచు అతిశయించునట్లును, అన్యజనులలోనుండి మమ్మును సమకూర్చి వారి చేతిలోనుండి మమ్మును విడిపించుము అని చెప్పుకొనుడి.",
    "36": "ఇశ్రాయేలు దేవుడైన యెహోవా యుగయుగములు స్తుతింపబడును గాక. అప్పుడు ప్రజలందరు - ఆమేన్ అని చెప్పి యెహోవాను స్తుతించిరి.",
    "37": "అప్పుడు దావీదు యెహోవా నిబంధన మందసము యెదుట నిత్యము సేవ చేయుటకు, అనగా ప్రతి దినమునకు కావలసిన సేవ చేయుటకు ఆసాపును అతని సహోదరులను అక్కడ ఉంచెను.",
    "38": "మరియు వారి సహోదరులైన అరువది ఎనిమిదిమందితో కూడ ఓబేదెదోమును, ద్వారపాలకులుగా ఉండుటకు యెదూతూను కుమారుడైన ఓబేదెదోమును హోసాను ఉంచెను.",
    "39": "మరియు గిబియోనులోని ఉన్నత స్థలమందున్న యెహోవా గుడారము యెదుట,",
    "40": "దహనబలి పీఠము మీద ఉదయ సాయంకాలములయందు నిత్యము యెహోవాకు దహనబలి అర్పించుటకును, ఇశ్రాయేలును గూర్చి యెహోవా ఆజ్ఞాపించిన ధర్మశాస్త్రమందు వ్రాయబడినదంతటి ప్రకారము చేయుటకును యాజకుడైన సాదోకును అతని సహోదరులైన యాజకులను ఉంచెను.",
    "41": "వారితో కూడ హేమానును యెదూతూనును, యెహోవా కృప నిరంతరముండును గనుక ఆయనను స్తుతించుటకు పేరు పేరున ఏర్పరచబడిన మిగిలినవారిని ఉంచెను.",
    "42": "వారితో కూడ, అనగా హేమాను యెదూతూనులతో కూడ బూరలను తాళములను దేవుని గూర్చి పాడదగిన గీతములకు తగిన వాద్యములను ఉంచెను. యెదూతూను కుమారులు ద్వారమునొద్ద ఉండిరి.",
    "43": "అప్పుడు జనులందరును ఎవరి ఇంటికి వారు వెళ్లిరి; దావీదును తన ఇంటివారిని దీవించుటకు తిరిగి వెళ్ళెను."
}
