
{
    "1": "దావీదు సహస్రాధిపతులతోను శతాధిపతులతోను ప్రతి అధిపతితోను ఆలోచన చేసి",
    "2": "ఇశ్రాయేలీయుల సర్వసమాజముతో ఇట్లనెను - ఇది మీకు అనుకూలమై, మన దేవుడైన యెహోవా వలన కలిగినయెడల, ఇశ్రాయేలు దేశమందంతట నిలిచియున్న మన సహోదరుల యొద్దకును, వారి పట్టణములలోను పల్లెలలోను వారి యొద్దనున్న యాజకుల యొద్దకును లేవీయుల యొద్దకును మనము దూతలను పంపి, వారు మన యొద్దకు కూడి వచ్చునట్లు చేసి",
    "3": "మన దేవుని మందసమును మన యొద్దకు తిరిగి తెచ్చుకొందము రండి; సౌలు దినములలో దానియొద్ద మనము విచారణ చేయలేదు.",
    "4": "ఈ మాట జనులందరి దృష్టికి అనుకూలముగా ఉండెను గనుక ఆలాగు చేసెదమని సర్వసమాజము ఒప్పుకొనెను.",
    "5": "కాబట్టి దేవుని మందసమును కిర్యత్యారీము నుండి తీసికొని వచ్చుటకై దావీదు ఐగుప్తు షీహోరు నది మొదలుకొని హమాతు వరకు ఉన్న ఇశ్రాయేలీయులనందరిని సమకూర్చెను.",
    "6": "కెరూబుల మధ్య నివసించు యెహోవా అను దేవుని మందసమును అక్కడనుండి తీసికొని వచ్చుటకై దావీదును ఇశ్రాయేలీయులందరును కిర్యత్యారీము అనబడిన యూదా సంబంధమైన బయలాకు వెళ్లిరి.",
    "7": "వారు దేవుని మందసమును అబీనాదాబు ఇంటినుండి తెచ్చి ఒక క్రొత్త బండి మీద ఉంచిరి; ఉజ్జాయు అహ్యోయు ఆ బండిని తోలిరి.",
    "8": "దావీదును ఇశ్రాయేలీయులందరును దేవుని సన్నిధిని తమ పూర్ణశక్తితో పాటలు పాడుచు, సితారాలను స్వరమండలములను తంబురలను తాళములను బూరలను వాయించుచు ఉత్సవము చేసిరి.",
    "9": "వారు కీదోను కళ్లము నొద్దకు వచ్చినప్పుడు ఎడ్లు పడుటవలన ఉజ్జా మందసమును పట్టుకొనుటకు చెయ్యి చాపెను.",
    "10": "అప్పుడు యెహోవా కోపము ఉజ్జా మీద రగులుకొనెను; అతడు మందసమునొద్దకు తన చెయ్యి చాపినందున ఆయన అతని మొత్తగా అతడు అక్కడనే దేవుని సన్నిధిని చనిపోయెను.",
    "11": "యెహోవా ఉజ్జాను హతము చేసినందుకు దావీదు వ్యాకులపడి ఆ స్థలమునకు పెరెజుజ్జా అని పేరు పెట్టెను; నేటి వరకు దానికి ఆ పేరే ఉన్నది.",
    "12": "ఆ దినమున దావీదు దేవునికి భయపడి - దేవుని మందసమును నా యొద్దకు ఎట్లు తీసికొని రాగలనని చెప్పి",
    "13": "ఆ మందసమును తన యొద్దకు దావీదు పురములోనికి తీసికొనిపోక, గిత్తీయుడైన ఓబేదెదోము ఇంటికి దారి మళ్లించెను.",
    "14": "దేవుని మందసము ఓబేదెదోము ఇంట అతని కుటుంబముతో కూడ మూడు నెలలు ఉండగా యెహోవా ఓబేదెదోము ఇంటిని అతనికి కలిగినదంతటిని ఆశీర్వదించెను."
}
