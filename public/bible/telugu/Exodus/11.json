
{
    "1": "అప్పుడు యెహోవా మోషేతో ఇట్లనెను - ఫరో మీదికిని ఐగుప్తు మీదికిని ఇంకొక తెగులును రప్పించెదను; తరువాత అతడు ఇక్కడనుండి మిమ్మును పోనిచ్చును. అతడు మిమ్మును పోనిచ్చునప్పుడు ఇక్కడనుండి మిమ్మును బొత్తిగా వెళ్లగొట్టును.",
    "2": "కాబట్టి పురుషుడు తన పొరుగువానిని స్త్రీ తన పొరుగుదానిని వెండి వస్తువులను బంగారు వస్తువులను అడిగి తీసికొనవలెనని ప్రజల వినికిడిలో చెప్పుమనెను.",
    "3": "యెహోవా ప్రజల యెడల ఐగుప్తీయులకు కటాక్షము కలుగజేసెను. మరియు మోషే ఐగుప్తు దేశములో ఫరో సేవకుల దృష్టికిని ప్రజల దృష్టికిని మిక్కిలి గొప్పవాడాయెను.",
    "4": "మోషే ఇట్లనెను - యెహోవా సెలవిచ్చునదేమనగా - అర్ధరాత్రి వేళ నేను ఐగుప్తు దేశము మధ్యకు బయలుదేరి వెళ్లెదను.",
    "5": "అప్పుడు సింహాసనము మీద ఆసీనుడైన ఫరో జ్యేష్ఠకుమారుడు మొదలుకొని తిరగలి విసురు దాసి జ్యేష్ఠకుమారుని వరకు ఐగుప్తు దేశమందలి జ్యేష్ఠపుత్రులందరును జంతువుల తొలిపిల్లలన్నియు చచ్చును.",
    "6": "అప్పుడు ఐగుప్తు దేశమందంతట గొప్ప రోదనము పుట్టును; అట్టిది అంతకుముందు కలుగలేదు, ఇక మీదట కలుగబోదు.",
    "7": "అయితే యెహోవా ఐగుప్తీయులకును ఇశ్రాయేలీయులకును పరుచున్న వ్యత్యాసమును మీరు తెలిసికొనునట్లు, మనుష్యుల మీదికే గాని జంతువుల మీదికే గాని ఇశ్రాయేలీయులలో ఎవరి మీదనైనను కుక్కయైనను తన నాలుక ఆడించదని చెప్పెను.",
    "8": "కాబట్టి నీ సేవకులైన వీరందరు నా యొద్దకు వచ్చి సాగిలపడి - నీవును నిన్ను వెంబడించు ఈ ప్రజలందరును బయలుదేరి పొండని చెప్పుదురు; ఆ తరువాత నేను వెళ్లెదనని చెప్పి మోషే మిక్కిలి కోపముతో ఫరో యొద్దనుండి బయలువెళ్ళెను.",
    "9": "అప్పుడు యెహోవా - ఐగుప్తు దేశములో నా అద్భుతములు విస్తరించునట్లు ఫరో మీ మాట వినడని మోషేతో చెప్పెను.",
    "10": "మోషే అహరోనులు ఫరో యెదుట ఈ అద్భుతములన్నియు చేసిరి. యెహోవా ఫరో హృదయమును కఠినపరచెను గనుక అతడు ఇశ్రాయేలీయులను తన దేశములోనుండి పోనియ్యలేదు."
}
