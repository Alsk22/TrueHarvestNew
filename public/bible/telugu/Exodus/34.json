
{
    "1": "మరియు యెహోవా మోషేతో - మునుపటి పలకల వంటి రెండు రాతి పలకలను చెక్కుకొనుము; నీవు పగులగొట్టిన మొదటి పలకల మీద ఉన్న మాటలను నేను ఈ పలకల మీద వ్రాసెదను.",
    "2": "ఉదయమునకు సిద్ధపడి, ఉదయమున సీనాయి కొండ ఎక్కి అక్కడ ఆ కొండ శిఖరము మీద నా యెదుట నిలువుము.",
    "3": "ఏ మనుష్యుడును నీతో కూడ ఎక్కిరాకూడదు, ఈ కొండలో ఎక్కడను ఏ మనుష్యుడును కనబడకూడదు, గొర్రెలైనను ఎడ్లయినను ఈ కొండ యెదుట మేయకూడదని చెప్పెను.",
    "4": "కాబట్టి మోషే మునుపటి పలకల వంటి రెండు రాతి పలకలను చెక్కుకొనెను. యెహోవా అతనికి ఆజ్ఞాపించినట్లు అతడు ఉదయమున లేచి ఆ రెండు రాతి పలకలను చేత పట్టుకొని సీనాయి కొండ ఎక్కెను.",
    "5": "యెహోవా మేఘములో దిగి అక్కడ అతనితో నిలిచి యెహోవా అను నామమును ప్రకటించెను.",
    "6": "యెహోవా అతని యెదుట ఆ మార్గమున వెళ్లుచు - యెహోవా యెహోవా, దయ, దాక్షిణ్యపూర్ణుడైన దేవుడు; దీర్ఘశాంతము, విస్తారమైన కృపాసత్యములు గలవాడు.",
    "7": "ాయన వేలకొలది జనులకు కృపను చూపుచు, దోషమును అపరాధమును పాపమును క్షమించును గాని, ఆయన దోషులను నిర్దోషులుగా ఎంచక మూడు నాలుగు తరముల వరకు తండ్రుల దోషమును కుమారుల మీదను కుమారుల కుమారుల మీదను రప్పించునని ప్రకటించెను.",
    "8": "మోషే త్వరపడి నేలమట్టుకు వంగి నమస్కారము చేసి",
    "9": "ప్రభువా, నా యెడల నీకు కటాక్షము కలిగినయెడల, దయచేసి నా ప్రభువు మా మధ్యను వెళ్లును గాక; ఇది లోబడనొల్లని ప్రజలైనను, మా దోషమును మా పాపమును క్షమించి మమ్మును నీ స్వాస్థ్యముగా చేసికొనుమని మనవి చేసెను.",
    "10": "అందుకాయన - ఇదిగో నేను ఒక నిబంధన చేయుచున్నాను; భూమిమీద ఎక్కడను, ఏ జనములలోను చేయబడని అద్భుతములు నీ ప్రజలందరి యెదుట చేసెదను; నీవు ఎవరి మధ్య ఉన్నావో ఆ ప్రజలందరు యెహోవా కార్యమును చూచెదరు; నేను నీ యెడల చేయబోవునది భయంకరమైనది.",
    "11": "నేను నేడు నీకు ఆజ్ఞాపించుదానిని గైకొనుము; ఇదిగో నేను అమోరీయులను కనానీయులను హిత్తీయులను పెరిజ్జీయులను హివ్వీయులను యెబూసీయులను నీ యెదుటనుండి వెళ్లగొట్టుదును.",
    "12": "నీవు వెళ్లుచున్న దేశ నివాసులతో నిబంధన చేసికొనకుండ జాగ్రత్తపడుము; అది నీ మధ్య ఉరిగా ఉండును.",
    "13": "మీరు వారి బలిపీఠములను పడగొట్టి, వారి విగ్రహములను పగులగొట్టి, వారి దేవతా స్తంభములను నరికివేయవలెను.",
    "14": "వేరొక దేవునికి నమస్కరించకూడదు; యెహోవా నామము రోషము గలవాడే, ఆయన రోషము గల దేవుడే.",
    "15": "ఆ దేశ నివాసులతో నిబంధన చేసికొనకుండ జాగ్రత్తపడుము; వారు తమ దేవతలతో వ్యభిచరించి ఆ దేవతలకు బలి అర్పించునప్పుడు నిన్ను పిలిచినయెడల నీవు వారి బలిమాంసమును తిందువేమో.",
    "16": "మరియు నీ కుమారుల కొరకు వారి కుమార్తెలను తీసికొందువేమో; వారి కుమార్తెలు తమ దేవతలతో వ్యభిచరించి, నీ కుమారులు తమ దేవతలతో వ్యభిచరించునట్లు చేయుదురు.",
    "17": "పోతపోసిన దేవతలను నీవు చేసికొనకూడదు.",
    "18": "పులియని రొట్టెల పండుగను ఆచరింపవలెను. నేను నీకు ఆజ్ఞాపించినట్లు ఆబీబు నెలలో నిర్ణయకాలమందు ఏడు దినములు పులియని రొట్టెలనే తినవలెను; ఏలయనగా ఆబీబు నెలలో నీవు ఐగుప్తులోనుండి బయలుదేరి వచ్చితివి.",
    "19": "ప్రతి తొలిచూలు నాది; నీ పశువులలో, అనగా ఎద్దులలోను గొర్రెలలోను తొలిచూలు మగదంతయు నాదే.",
    "20": "గాడిద తొలిపిల్లను గొర్రెపిల్లతో విడిపించవలెను; దానిని విడిపించనియెడల దాని మెడను విరిచివేయవలెను. నీ కుమారులలో ప్రతి తొలిచూలు వానిని విడిపించవలెను. ఎవడును వట్టి చేతులతో నా యెదుట కనబడకూడదు.",
    "21": "ఆరు దినములు పనిచేసి ఏడవ దినమున విశ్రమింపవలెను; దున్ను కాలమందైనను కోత కాలమందైనను విశ్రమింపవలెను.",
    "22": "మరియు గోధుమల కోతకాలపు ప్రథమ ఫలములను అర్పించు వారముల పండుగను, సంవత్సరాంతమందు పండ్ల ఏరిపిడి పండుగను ఆచరింపవలెను.",
    "23": "సంవత్సరమునకు మూడు మారులు పురుషులందరు ఇశ్రాయేలు దేవుడైన యెహోవా అను ప్రభువు సన్నిధిని కనబడవలెను.",
    "24": "నేను నీ యెదుటనుండి అన్యజనులను వెళ్లగొట్టి నీ సరిహద్దులను విశాలపరచెదను; సంవత్సరమునకు మూడు మారులు నీ దేవుడైన యెహోవా సన్నిధిని కనబడుటకు నీవు వెళ్లునప్పుడు ఎవడును నీ దేశమును ఆశింపడు.",
    "25": "నా బలి రక్తమును పులిసిన రొట్టెతో అర్పింపకూడదు; పస్కా పండుగ బలిమాంసము ఉదయము వరకు ఉంచకూడదు.",
    "26": "నీ భూమి యొక్క ప్రథమ ఫలములలో మొదటివి నీ దేవుడైన యెహోవా మందిరమునకు తేవలెను. మేకపిల్లను దాని తల్లి పాలతో వండకూడదు.",
    "27": "మరియు యెహోవా - ఈ వాక్యములను వ్రాసికొనుము; ఈ వాక్యముల చొప్పున నేను నీతోను ఇశ్రాయేలుతోను నిబంధన చేసియున్నానని మోషేతో చెప్పెను.",
    "28": "అతడు అన్నపానములు పుచ్చుకొనక నలభై పగళ్లును నలభై రాత్రులును యెహోవాతో కొండమీద ఉండెను. ఆయన ఆ నిబంధన వాక్యములను, అనగా పది ఆజ్ఞలను ఆ పలకల మీద వ్రాసెను.",
    "29": "మోషే ఆ సీనాయి కొండ దిగి వచ్చుచుండగా శాసనములు గల ఆ రెండు పలకలు మోషే చేతిలో ఉండెను. అతడు ఆ కొండ దిగి వచ్చుచుండగా ఆయన అతనితో మాటలాడినందున తన ముఖచర్మము ప్రకాశించిన సంగతి మోషేకు తెలియలేదు.",
    "30": "అహరోనును ఇశ్రాయేలీయులందరును మోషేను చూచినప్పుడు అతని ముఖచర్మము ప్రకాశించెను గనుక వారు అతని సమీపించుటకు భయపడిరి.",
    "31": "మోషే వారిని పిలిచెను; అహరోనును సమాజ ప్రధానులందరును అతని యొద్దకు తిరిగి వచ్చిరి; మోషే వారితో మాటలాడెను.",
    "32": "తరువాత ఇశ్రాయేలీయులందరును సమీపించిరి; సీనాయి కొండమీద యెహోవా తనతో చెప్పినవన్నియు అతడు వారికి ఆజ్ఞాపించెను.",
    "33": "మోషే వారితో మాటలాడుట చాలించి తన ముఖము మీద ముసుగు వేసికొనెను.",
    "34": "అయితే మోషే ఆయనతో మాటలాడుటకు యెహోవా సన్నిధిని ప్రవేశించినప్పుడు వెలుపలికి వచ్చువరకు ఆ ముసుగు తీసివేసెను; అతడు వెలుపలికి వచ్చి తనకు ఆజ్ఞాపించినదానిని ఇశ్రాయేలీయులతో చెప్పెను.",
    "35": "మోషే ముఖచర్మము ప్రకాశించినదని ఇశ్రాయేలీయులు చూచిరి; మోషే ఆయనతో మాటలాడుటకు లోపలికి వెళ్లువరకు తన ముఖము మీద ముసుగు వేసికొనెను."
}
