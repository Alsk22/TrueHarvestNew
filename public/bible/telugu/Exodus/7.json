
{
    "1": "అప్పుడు యెహోవా మోషేతో ఇట్లనెను - ఇదిగో నిన్ను ఫరోకు దేవునిగా నియమించితిని; నీ అన్నయైన అహరోను నీకు ప్రవక్తగా ఉండును.",
    "2": "నేను నీకు ఆజ్ఞాపించునదంతయు నీవు పలుకవలెను; ఫరో తన దేశములోనుండి ఇశ్రాయేలీయులను పోనియ్యవలెనని నీ అన్నయైన అహరోను అతనితో చెప్పును.",
    "3": "అయితే నేను ఫరో హృదయమును కఠినపరచి, ఐగుప్తు దేశములో నా సూచక క్రియలను నా అద్భుతములను విస్తరింపజేసెదను.",
    "4": "ఫరో మీ మాట వినడు గాని నేను నా చెయ్యి ఐగుప్తు మీద వేసి, గొప్ప తీర్పులవలన నా సమూహములైన ఇశ్రాయేలీయులను నా ప్రజలను ఐగుప్తు దేశములోనుండి వెలుపలికి రప్పించెదను.",
    "5": "నేను ఐగుప్తు మీద నా చెయ్యి చాపి ఇశ్రాయేలీయులను వారి మధ్యనుండి రప్పించునప్పుడు నేను యెహోవానని ఐగుప్తీయులు తెలిసికొందురనెను.",
    "6": "మోషే అహరోనులు అట్లు చేసిరి; యెహోవా వారికి ఆజ్ఞాపించినట్లే చేసిరి.",
    "7": "వారు ఫరోతో మాటలాడినప్పుడు మోషేకు ఎనభై ఏండ్లు, అహరోనుకు ఎనభై మూడు ఏండ్లు.",
    "8": "యెహోవా మోషే అహరోనులతో ఇట్లనెను",
    "9": "మీరు ఒక అద్భుతమును కనుపరచుడని ఫరో మీతో చెప్పునప్పుడు నీవు అహరోనును చూచి - నీ కర్రను పట్టుకొని ఫరో యెదుట పడవేయుమని చెప్పుము, అది పామగును.",
    "10": "కాబట్టి మోషే అహరోనులు ఫరో యొద్దకు వెళ్లి యెహోవా తమకు ఆజ్ఞాపించినట్లు చేసిరి. అహరోను ఫరో యెదుటను అతని సేవకుల యెదుటను తన కర్రను పడవేయగా అది పామాయెను.",
    "11": "అప్పుడు ఫరో తన జ్ఞానులను మంత్రజ్ఞులను పిలిపించెను. ఐగుప్తు శకునగాండ్రు కూడ తమ మంత్రములచేత ఆలాగే చేసిరి.",
    "12": "వారిలో ప్రతివాడు తన కర్రను పడవేసినప్పుడు అవి పాములాయెను గాని అహరోను కర్ర వారి కర్రలను మింగివేసెను.",
    "13": "అయినను యెహోవా చెప్పినట్లు ఫరో హృదయము కఠినమాయెను, అతడు వారి మాట వినకపోయెను.",
    "14": "అప్పుడు యెహోవా మోషేతో ఇట్లనెను - ఫరో హృదయము కఠినమైనది; అతడు ఈ ప్రజలను పోనియ్యనొల్లకున్నాడు.",
    "15": "ఉదయమున నీవు ఫరో యొద్దకు వెళ్లుము; ఇదిగో అతడు ఏటి దగ్గరకు వచ్చును; నీవు ఏటి యొడ్డున అతనిని ఎదుర్కొనుటకు నిలిచి, పాముగా చేయబడిన ఆ కర్రను చేత పట్టుకొని",
    "16": "అతనితో ఇట్లనుము - అరణ్యములో నన్ను సేవించుటకు నా ప్రజలను పోనిమ్మని చెప్పుటకై హెబ్రీయుల దేవుడైన యెహోవా నన్ను నీ యొద్దకు పంపెను; అయితే నీవు ఇంతవరకు వినకపోతివి.",
    "17": "యెహోవా సెలవిచ్చునదేమనగా - నేను యెహోవానని దీనిబట్టి నీవు తెలిసికొందువు; ఇదిగో నా చేతిలోనున్న ఈ కర్రతో నేను ఏటి నీటిని కొట్టుదును, అది రక్తముగా మార్చబడును.",
    "18": "ఏటిలోని చేపలు చచ్చును; ఏరు కంపుకొట్టును; ఏటి నీళ్లు త్రాగుటకు ఐగుప్తీయులు అసహ్యపడుదురు.",
    "19": "మరియు యెహోవా మోషేతో ఇట్లనెను - నీవు అహరోనుతో - నీ కర్రను పట్టుకొని ఐగుప్తు జలములమీద, అనగా వారి నదులమీదను వారి కాలువలమీదను వారి చెరువులమీదను వారి నీటిగుంటలన్నిటిమీదను నీ చెయ్యి చాపుము; అవి రక్తమగును; ఐగుప్తు దేశమందంతటను మ్రాను పాత్రలలోను రాతి పాత్రలలోను రక్తము ఉండునని చెప్పుమనెను.",
    "20": "యెహోవా ఆజ్ఞాపించినట్లు మోషే అహరోనులు చేసిరి. అతడు ఫరో యెదుటను అతని సేవకుల యెదుటను తన కర్రను ఎత్తి ఏటి నీళ్లను కొట్టగా ఏటి నీళ్లన్నియు రక్తముగా మార్చబడెను.",
    "21": "ఏటిలోని చేపలు చచ్చెను; ఏరు కంపుకొట్టెను; ఐగుప్తీయులు ఏటి నీళ్లు త్రాగలేకపోయిరి; ఐగుప్తు దేశమందంతట రక్తము ఉండెను.",
    "22": "ఐగుప్తు శకునగాండ్రు కూడ తమ మంత్రములవలన ఆలాగు చేసిరి గనుక యెహోవా చెప్పినట్లు ఫరో హృదయము కఠినమాయెను, అతడు వారి మాట వినకపోయెను.",
    "23": "ఫరో తిరిగి తన యింటికి వెళ్ళెను; అతడు దీనిని కూడ మనస్సున పెట్టలేదు.",
    "24": "ఏటి నీళ్లు త్రాగలేక ఐగుప్తీయులందరు త్రాగు నీళ్ల కొరకు ఏటి ప్రక్కలను త్రవ్విరి.",
    "25": "యెహోవా ఏటిని కొట్టి ఏడు దినములు గడచిన తరువాత"
}
