
{
    "1": "ఫిలిష్తీయులు దేవుని మందసమును పట్టుకొని ఎబెనెజరు నుండి అష్డోదుకు తెచ్చిరి.",
    "2": "ఫిలిష్తీయులు దేవుని మందసమును తీసికొని దాగోను గుడిలో దాగోను పక్కన ఉంచిరి.",
    "3": "అష్డోదువారు మరునాడు ఉదయమున లేవగా, ఇదిగో దాగోను యెహోవా మందసము యెదుట నేలమీద బోర్లబడియుండెను; వారు దాగోనును లేవనెత్తి వాని స్థానమందుంచిరి.",
    "4": "మరునాడు ఉదయమున వారు లేవగా, ఇదిగో దాగోను యెహోవా మందసము యెదుట నేలమీద బోర్లబడియుండెను; దాగోను తలయు రెండు అరచేతులును తెగవేయబడి గడప మీద ఉండెను; దాగోను మొండెము మాత్రమే మిగిలియుండెను.",
    "5": "కాబట్టి నేటి వరకు దాగోను యాజకులైనను దాగోను గుడిలో ప్రవేశించువారెవరైనను అష్డోదులో దాగోను గడపను త్రొక్కరు.",
    "6": "యెహోవా హస్తము అష్డోదువారి మీద భారముగా ఉండెను; ఆయన వారిని నాశనము చేసి అష్డోదువారిని దాని ప్రాంతములవారిని గడ్డలతో మొత్తెను.",
    "7": "అష్డోదువారు జరిగినదానిని చూచి - ఇశ్రాయేలు దేవుని హస్తము మన మీదను మన దేవతయైన దాగోను మీదను కఠినముగా ఉన్నది గనుక ఆయన మందసము మన మధ్య ఉండకూడదని చెప్పుకొని",
    "8": "మనుష్యులను పంపి ఫిలిష్తీయుల సర్దారులందరిని తమ యొద్దకు పిలిపించి - ఇశ్రాయేలు దేవుని మందసమును మనమేమి చేయుదమని అడుగగా వారు - ఇశ్రాయేలు దేవుని మందసమును గాతుకు తీసికొనిపోవలెననిరి; వారు ఇశ్రాయేలు దేవుని మందసమును అక్కడికి తీసికొనిపోయిరి.",
    "9": "వారు దానిని అక్కడికి తీసికొనిపోయిన తరువాత యెహోవా హస్తము ఆ పట్టణము మీద భారముగా నుండెను; అక్కడ గొప్ప నాశనము కలిగెను; ఆయన ఆ పట్టణపు చిన్నవారిని పెద్దవారిని మొత్తగా వారికి గడ్డలు రేగెను.",
    "10": "కాబట్టి వారు దేవుని మందసమును ఎక్రోనుకు పంపిరి. దేవుని మందసము ఎక్రోనుకు రాగా ఎక్రోనీయులు కేకలు వేసి - మనలను మన ప్రజలను చంపుటకు వారు ఇశ్రాయేలు దేవుని మందసమును మన యొద్దకు తెచ్చియున్నారనిరి.",
    "11": "వారు మనుష్యులను పంపి ఫిలిష్తీయుల సర్దారులందరిని సమకూర్చి - ఇశ్రాయేలు దేవుని మందసము మనలను మన ప్రజలను చంపకుండునట్లు దానిని స్వస్థలమునకు పంపివేయుడనిరి; ఏలయనగా ఆ పట్టణమంతట గొప్ప నాశనము కలిగెను; అక్కడ దేవుని హస్తము బహు భారముగా ఉండెను.",
    "12": "చావనివారు గడ్డలతో మొతబడిరి; ఆ పట్టణపు రోదనము ఆకాశము వరకు ఎక్కెను."
}
